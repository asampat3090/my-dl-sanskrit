ÚÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄ¿
³ ट्ःीष्ट्EXट्Fईळ्E ईष्FOऋ ऋEFEऋEण्CE ড়ूऋড়्Oष्Eष्Oणॢय़्!   ³
³ COড়्य़ृईङ्ःटाण्ड्ट्Eऋंष्OF ऊषाङ्E आष्FOऋ ष्OऊऋCE Fईळ्E. ³
³						   ³
³ टेxत्चोन्वेर्तेद्तो Cलस्सिचल्षन्स्क्रित्Exतेन्देद्   ³
³ (Cष्X) एन्चोदिन्ग्				   ³
³ 						   ³
³ देस्च्रिप्तिओन्             छरच्तेर् =	आष्Cईई	   ³
³  						   ³
³ लोन्ग                  आ             २२४	   ³
³ लोन्गा                  आ             २२६	   ³
³ लोन्गि                  ई             २२७	   ³
³ लोन्गी                  ई             २२८	   ³
³ लोन्गु                  ऊ             २२९	   ³
³ लोन्गू                  ऊ             २३०	   ³
³ वोचलिच्र्              ऋ             २३१	   ³
³ वोचलिचृ               ऋ             २३२	   ³
³ लोन्ग्वोचलिच्र्         ॠ             २३३	   ³
³ वोचलिच्ल्              ळ             २३५	   ³
³ लोन्ग्वोचलिच्ल्         ॡ             २३७	   ³
³ वेलर्न्                 ङ्            २३९	   ³
³ वेलर्ण्                ङ्            २४०	   ³
³ पलतल्न्               ञ्            १६४	   ³
³ पलतल्ण्              ञ्            १६५	   ³
³ रेत्रोfलेx त्            ट्            २४१	   ³
³ रेत्रोfलेx ट्            ट्            २४२	   ³
³ रेत्रोfलेx द्            ड्            २४३	   ³
³ रेत्रोfलेx ड्            ड्            २४४	   ³
³ रेत्रोfलेx न्             ण्            २४५	   ³
³ रेत्रोfलेx ण्            ण्            २४६	   ³
³ पलतल्स्              श्            २४७	   ³
³ पलतल्ष्              श्            २४८	   ³
³ रेत्रोfलेx स्            ष्            २४९	   ³
³ रेत्रोfलेx ष्            ष्            २५०	   ³
³ अनुस्वर                ं             २५२	   ³
³ अनुस्वर (ओवेर्दोत्)      §             १६७	   ³
³ चपितलनुस्वर        ं             २५३	   ³
³ विसर्ग                 ः             २५४	   ³
³ (चपितल्विसर्ग                      २५५)	   ³
³ लोन्गे                  ¹             १८५	   ³
³ लोन्गो                  º             १८६	   ³
³ 						   ³
³ अद्दितिओनल्					   ³
³ लुन्देर्बर्             ×             २१५	   ³
³ रुन्देर्बर्                          १५९	   ³
³ नुन्देर्बर्             ­             १७३	   ³
³ कुन्देर्बर्             É             २०१	   ³
³ तुन्देर्बर्             Â             १९४	   ³
³ 						   ³
³ Oथेर्छरच्तेर्सोf थे Cष्X एन्चोदिन्ग्तब्ले अरे   ³
³ नोतिन्च्लुदेद्. आच्चेन्त्स्हवे बेएन् द्रोप्पेदिनोर्देर्³
³ तो fअचिलितते wओर्द्सेअर्छ्.			   ³
ÀÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÄÙ




हठयोगप्रदीपिका
(१)
प्रथमोपदेशः

श्रीआदिनाथाय नमोऽस्तु तस्मै
येनोपदिष्टा हठयोगविद्या  ।
विभ्राजते प्रोन्नतराजयोगम्
आरोढुमिच्छोरधिरोहिणीव  ॥ ःय़्ড়्_१.१ ॥

प्रणम्य श्रीगुरुं नाथं स्वात्मारामेण योगिना  ।
केवलं राजयोगाय हठविद्योपदिश्यते  ॥ ःय़्ড়्_१.२ ॥
भ्रान्त्या बहुमतध्वान्ते राजयोगमजानताम्  ।
हठप्रदीपिकां धत्ते स्वात्मारामः कृपाकरः  ॥ ःय़्ড়्_१.३ ॥
हठविद्यां हि मत्स्येन्द्रगोरक्षाद्या विजानते  ।
स्वात्मारामोऽथवा योगी जानीते तत्प्रसादतः  ॥ ःय़्ড়्_१.४ ॥
श्रीआदिनाथमत्स्येन्द्रशावरानन्दभैरवाः  ।
चौरङ्गीमीनगोरक्षविरूपाक्षबिलेशयाः  ॥ ःय़्ড়्_१.५ ॥
मन्थानो भैरवो योगी सिद्धिर्बुद्धश्च कन्थडिः  ।
कोरंटकः सुरानन्दः सिद्धपादश्च चर्पटिः  ॥ ःय़्ড়्_१.६ ॥
कानेरी पूज्यपादश्च नित्यनाथो निरञ्जनः  ।
कपाली बिन्दुनाथश्च काकचण्डीश्वराह्वयः  ॥ ःय़्ড়्_१.७ ॥
अल्लामः प्रभुदेवश्च घोडा चोली च टिंटिणिः  ।
भानुकी नारदेवश्च खण्डः कापालिकस्तथा  ॥ ःय़्ড়्_१.८ ॥
इत्यादयो महासिद्धा हठयोगप्रभावतः  ।
खण्डयित्वा कालदण्डं ब्रह्माण्डे विचरन्ति ते  ॥ ःय़्ড়्_१.९ ॥
अशेषतापतप्तानां समाश्रयमठो हठः  ।
अशेषयोगयुक्तानामाधारकमठो हठः  ॥ ःय़्ড়्_१.१० ॥
हठविद्या परं गोप्या योगिना सिद्धिमिच्छता  ।
भवेद्वीर्यवती गुप्ता निर्वीर्या तु प्रकाशिता  ॥ ःय़्ড়्_१.११ ॥
सुराज्ये धार्मिके देशे सुभिक्षे निरुपद्रवे  ।
धनुः प्रमाणपर्यन्तं शिलाग्निजलवर्जिते  ।
एकान्ते मठिकामध्ये स्थातव्यं हठयोगिना  ॥ ःय़्ড়्_१.१२ ॥

अल्पद्वारमरन्ध्रगर्तविवरं नात्युच्चनीचायतं
सम्यग्गोमयसान्द्रलिप्तममलं निःशेसजन्तूज्झितम्  ।
बाह्ये मण्डपवेदिकूपरुचिरं प्राकारसंवेष्टितं
प्रोक्तं योगमठस्य लक्षणमिदं सिद्धैर्हठाभ्यासिभिः  ॥ ःय़्ড়्_१.१३ ॥

एवं विधे मठे स्थित्वा सर्वचिन्ताविवर्जितः  ।
गुरूपदिष्टमार्गेण योगमेव समभ्यसेत् ॥ ःय़्ড়्_१.१४ ॥
अत्याहारः प्रयासश्च प्रजल्पो नियमाग्रहः  ।
जनसङ्गश्च लौल्यं च षड्भिर्योगो विनश्यति  ॥ ःय़्ড়्_१.१५ ॥
उत्साहात्साहसाद्धैर्यात्तत्त्वज्ञानाश्च निश्चयात् ।
जनसङ्गपरित्यागात्षड्भिर्योगः प्रसिद्ध्यति  ॥ ःय़्ড়्_१.१६ ॥

अथ यमनियमाः

अहिंसा सत्यमस्तेयं ब्रह्मचर्यं क्षमा धृतिः  ।
दयार्जवं मिताहारः शौचं चैव यमा दश  ॥ ःय़्ড়्_१.१७ ॥
तपः सन्तोष आस्तिक्यं दानमीश्वरपूजनम्  ।
सिद्धान्तवाक्यश्रवणं ह्रीमती च तपो हुतम्  ।
नियमा दश सम्प्रोक्ता योगशास्त्रविशारदैः  ॥ ःय़्ড়्_१.१८ ॥

अथ आसनम्

हठस्य प्रथमाङ्गत्वादासनं पूर्वमुच्यते  ।
कुर्यात्तदासनं स्थैर्यमारोग्यं चाङ्गलाघवम्  ॥ ःय़्ড়्_१.१९ ॥
वशिष्ठाद्यैश्च मुनिभिर्मत्स्येन्द्राद्यैश्च योगिभिः  ।
अङ्गीकृतान्यासनानि कथ्यन्ते कानिचिन्मया  ॥ ःय़्ড়्_१.२० ॥
जानूर्वोरन्तरे सम्यक्कृत्वा पादतले उभे  ।
ऋजुकायः समासीनः स्वस्तिकं तत्प्रचक्षते  ॥ ःय़्ড়्_१.२१ ॥
सव्ये दक्षिणगुल्फं तु पृष्ठपार्श्वे नियोजयेत् ।
दक्षिणेऽपि तथा सव्यं गोमुखं गोमुखाकृतिः  ॥ ःय़्ড়्_१.२२ ॥
एकं पादं तथैकस्मिन् विन्यसेदुरुणि स्थिरम्  ।
इतरस्मिंस्तथा चोरुं वीरासनमितीरितम्  ॥ ःय़्ড়्_१.२३ ॥
गुदं निरुध्य गुल्फाभ्यां व्युत्क्रमेण समाहितः  ।
कूर्मासनं भवेदेतदिति योगविदो विदुः  ॥ ःय़्ড়्_१.२४ ॥
पद्मासनं तु संस्थाप्य जानूर्वोरन्तरे करौ  ।
निवेश्य भूमौ संस्थाप्य व्योमस्थं कुक्कुटासनम्  ॥ ःय़्ড়्_१.२५ ॥
कुक्कुटासनबन्धस्थो दोर्भ्यां सम्बद्य कन्धराम्  ।
भवेद्कूर्मवदुत्तान एतदुत्तानकूर्मकम्  ॥ ःय़्ড়्_१.२६ ॥
पादाङ्गुष्ठौ तु पाणिभ्यां गृहीत्वा श्रवणावधि  ।
धनुराकर्षणं कुर्याद्धनुरासनमुच्यते  ॥ ःय़्ড়्_१.२७ ॥
वामोरुमूलार्पितदक्षपादं
जानोर्बहिर्वेष्टितवामपादम्  ।
प्रगृह्य तिष्ठेत्परिवर्तिताङ्गः
श्रीमत्य्सनाथोदितमासनं स्यात् ॥ ःय़्ড়्_१.२८ ॥
मत्स्येन्द्रपीठं जठरप्रदीप्तिं
प्रचण्डरुग्मण्डलखण्डनास्त्रम्  ।
अभ्यासतः कुण्डलिनीप्रबोधं
चन्द्रस्थिरत्वं च ददाति पुंसाम्  ॥ ःय़्ড়्_१.२९ ॥
प्रसार्य पादौ भुवि दण्डरूपौ
दोर्भ्यां पदाग्रद्वितयं गृहीत्वा  ।
जानूपरिन्यस्तललाटदेशो
वसेदिदं पश्चिमतानमाहुः  ॥ ःय़्ড়्_१.३० ॥
इति पश्चिमतानमासनाग्र्यं
पवनं पश्चिमवाहिनं करोति  ।
उदयं जठरानलस्य कुर्याद्
उदरे कार्श्यमरोगतां च पुंसाम्  ॥ ःय़्ড়्_१.३१ ॥
धरामवष्टभ्य करद्वयेन
तत्कूर्परस्थापितनाभिपार्श्वः  ।
उच्चासनो दण्डवदुत्थितः खे
मायूरमेतत्प्रवदन्ति पीठम्  ॥ ःय़्ড়्_१.३२ ॥
हरति सकलरोगानाशु गुल्मोदरादीन्
अभिभवति च दोषानासनं श्रीमयूरम्  ।
बहु कदशनभुक्तं भस्म कुर्यादशेषं
जनयति जठराग्निं जारयेत्कालकूटम्  ॥ ःय़्ড়्_१.३३ ॥
उत्तानं शबवद्भूमौ शयनं तच्छवासनम्  ।
शवासनं श्रान्तिहरं चित्तविश्रान्तिकारकम्  ॥ ःय़्ড়्_१.३४ ॥
चतुरशीत्यासनानि शिवेन कथितानि च  ।
तेभ्यश्चतुष्कमादाय सारभूतं ब्रवीम्यहम्  ॥ ःय़्ড়्_१.३५ ॥
सिद्धं पद्मं तथा सिंहं भद्रं वेति चतुष्टयम्  ।
श्रेष्ठं तत्रापि च सुखे तिष्ठेत्सिद्धासने सदा  ॥ ःय़्ড়्_१.३६ ॥

अथ सिद्धासनम्
योनिस्थानकमङ्घ्रिमूलघटितं कृत्वा दृढं विन्यसेत्
मेण्ढ्रे पादमथैकमेव हृदये कृत्वा हनुं सुस्थिरम्  ।
स्थाणुः संयमितेन्द्रियोऽचलदृशा पश्येद्भ्रुवोरन्तरं
ह्येतन्मोक्षकपाटभेदजनकं सिद्धासनं प्रोच्यते  ॥ ःय़्ড়्_१.३७ ॥

मेण्ढ्रादुपरि विन्यस्य सव्यं गुल्फं तथोपरि  ।
गुल्फान्तरं च निक्षिप्य सिद्धासनमिदं भवेत् ॥ ःय़्ড়्_१.३८ ॥
एतत्सिद्धासनं प्राहुरन्ये वज्रासनं विदुः  ।
मुक्तासनं वदन्त्येके प्राहुर्गुप्तासनं परे  ॥ ःय़्ড়्_१.३९ ॥
यमेष्विव मिताहारमहिंसा नियमेष्विव  ।
मुख्यं सर्वासनेष्वेकं सिद्धाः सिद्धासनं विदुः  ॥ ःय़्ড়्_१.४० ॥
चतुरशीतिपीठेषु सिद्धमेव सदाभ्यसेत् ।
द्वासप्ततिसहस्राणां नाडीनां मलशोधनम्  ॥ ःय़्ড়्_१.४१ ॥
आत्मध्यायी मिताहारी यावद्द्वादशवत्सरम्  ।
सदा सिद्धासनाभ्यासाद्योगी निष्पत्तिमाप्नुयात् ॥ ःय़्ড়्_१.४२ ॥
किमन्यैर्बहुभिः पीठैः सिद्धे सिद्धासने सति  ।
प्राणानिले सावधाने बद्धे केवलकुम्भके  ।
उत्पद्यते निरायासात्स्वयमेवोन्मनी कला  ॥ ःय़्ড়्_१.४३ ॥
तथैकास्मिन्नेव दृढे सिद्धे सिद्धासने सति  ।
बन्धत्रयमनायासात्स्वयमेवोपजायते  ॥ ःय़्ড়्_१.४४ ॥
नासनं सिद्धसदृशं न कुम्भः केवलोपमः  ।
न खेचरीसमा मुद्रा न नादसदृशो लयः  ॥ ःय़्ড়्_१.४५ ॥

अथ पद्मासनम्
वामोरूपरि दक्षिणं च चरणं संस्थाप्य वामं तथा
दक्षोरूपरि पश्चिमेन विधिना धृत्वा कराभ्यां दृढम्  ।
अङ्गुष्ठौ हृदये निधाय चिबुकं नासाग्रमालोकयेत्
एतद्व्याधिविनाशकारि यमिनां पद्मासनं प्रोच्यते  ॥ ःय़्ড়्_१.४६ ॥

उत्तानौ चरणौ कृत्वा ऊरुसंस्थौ प्रयत्नतः  ।
ऊरुमध्ये तथोत्तानौ पाणी कृत्वा ततो दृशौ  ॥ ःय़्ড়्_१.४७ ॥
नासाग्रे विन्यसेद्राजदन्तमूले तु जिह्वया  ।
उत्तम्भ्य चिबुकं वक्षस्युत्थाप्य्पवनं शनैः  ॥ ःय़्ড়्_१.४८ ॥
इदं पद्मासनं प्रोक्तं सर्वव्याधिविनाशनम्  ।
दुर्लभं येन केनापि धीमता लभ्यते भुवि  ॥ ःय़्ড়्_१.४९ ॥

कृत्वा सम्पुटितौ करौ दृढतरं बद्ध्वा तु पद्मासनं
गाढं वक्षसि सन्निधाय चिबुकं ध्यायंश्च तच्चेतसि  ।
वारं वारमपानमूर्ध्वमनिलं प्रोत्सारयन् पूरितं
न्यञ्चन् प्राणमुपैति बोधमतुलं शक्तिप्रभावान्नरः  ॥ ःय़्ড়्_१.५० ॥

पद्मासने स्थितो योगी नाडीद्वारेण पूरितम्  ।
मारुतं धारयेद्यस्तु स मुक्तो नात्र संशयः  ॥ ःय़्ড়्_१.५१ ॥

अथ सिंहासनम्
गुल्फौ च वृषणस्याधः सीवन्याः पार्श्वयोः क्षिपेत् ।
दक्षिणे सव्यगुल्फं तु दक्षगुल्फं तु सव्यके  ॥ ःय़्ড়्_१.५२ ॥
हस्तौ तु जान्वोः संस्थाप्य स्वाङ्गुलीः सम्प्रसार्य च  ।
व्यात्तवक्त्रो निरीक्षेत नासाग्रं सुसमाहितः  ॥ ःय़्ড়्_१.५३ ॥
सिंहासनं भवेदेतत्पूजितं योगिपुङ्गवैः  ।
बन्धत्रितयसन्धानं कुरुते चासनोत्तमम्  ॥ ःय़्ড়्_१.५४ ॥

अथ भद्रासनम्
गुल्फौ च वृषणस्याधः सीवन्याः पार्श्वयोः क्षिप्ते  ।
सव्यगुल्फं तथा सव्ये दक्षगुल्फं तु दक्षिणे  ॥ ःय़्ড়्_१.५५ ॥
पार्श्वपादौ च पाणिभ्यां दृढं बद्ध्वा सुनिश्चलम्  ।
भद्रासनं भवेदेतत्सर्वव्याधिविनाशनम्  ।
गोरक्षासनमित्याहुरिदं वै सिद्धयोगिनः  ॥ ःय़्ড়्_१.५६ ॥

एवमासनबन्धेषु योगीन्द्रो विगतश्रमः  ।
अभ्यसेन्नाडिकाशुद्धिं मुद्रादिपवनीक्रियाम्  ॥ ःय़्ড়्_१.५७ ॥
आसनं कुम्भकं चित्रं मुद्राख्यं करणं तथा  ।
अथ नादानुसन्धानमभ्यासानुक्रमो हठे  ॥ ःय़्ড়्_१.५८ ॥
ब्रह्मचारी मिताहारी त्यागी योगपरायणः  ।
अब्दादूर्ध्वं भवेत्सिद्धो नात्र कार्या विचारणा  ॥ ःय़्ড়्_१.५९ ॥
सुस्निग्धमधुराहारश्चतुर्थांशविवर्जितः  ।
भुज्यते शिवसम्प्रीत्यै मिताहारः स उच्यते  ॥ ःय़्ড়्_१.६० ॥

कट्वाम्लतीक्ष्णलवणोष्णहरीतशाक
सौवीरतैलतिलसर्षपमद्यमत्स्यान्  ।
आजादिमांसदधितक्रकुलत्थकोल
पिण्याकहिङ्गुलशुनाद्यमपथ्यमाहुः  ॥ ःय़्ড়्_१.६१ ॥

भोजनमहितं विद्यात्पुनरस्योष्णीकृतं रूक्षम्  ।
अतिलवणमम्लयुक्तं कदशनशाकोत्कं वर्ज्यम्  ॥ ःय़्ড়्_१.६२ ॥
वह्निस्त्रीपथिसेवानामादौ वर्जनमाचरेत् ॥ ःय़्ড়्_१.६३ ॥
तथा हि गोरक्षवचनम्
वर्जयेद्दुर्जनप्रान्तं वह्निस्त्रीपथिसेवनम्  ।
प्रातःस्नानोपवासादि कायक्लेशविधिं तथा  ॥ ःय़्ড়्_१.६४ ॥

गोधूमशालियवषाष्टिकशोभनान्नं
क्षीराज्यखण्डनवनीतसिद्धामधूनि  ।
शुण्ठीपटोलकफलादिकपञ्चशाकं
मुद्गादिदिव्यमुदकं च यमीन्द्रपथ्यम्  ॥ ःय़्ড়्_१.६५ ॥

पुष्टं सुमधुरं स्निग्धं गव्यं धातुप्रपोषणम्  ।
मनोभिलषितं योग्यं योगी भोजनमाचरेत् ॥ ःय़्ড়्_१.६६ ॥
युवो वृद्धोऽतिवृद्धो वा व्याधितो दुर्बलोऽपि वा  ।
अभ्यासात्सिद्धिमाप्नोति सर्वयोगेष्वतन्द्रितः  ॥ ःय़्ড়्_१.६७ ॥
क्रियायुक्तस्य सिद्धिः स्यादक्रियस्य कथं भवेत् ।
न शास्त्रपाठमात्रेण योगसिद्धिः प्रजायते  ॥ ःय़्ড়्_१.६८ ॥
न वेषधारणं सिद्धेः कारणं न च तत्कथा  ।
क्रियैव कारणं सिद्धेः सत्यमेतन्न संशयः  ॥ ःय़्ড়्_१.६९ ॥
पीठानि कुम्भकाश्चित्रा दिव्यानि करणानि च  ।
सर्वाण्यपि हठाभ्यासे राजयोगफलावधि  ॥ ःय़्ড়्_१.७० ॥

इति हठप्रदीपिकायां प्रथमोपदेशः  ।

(२)
द्वितीयोपदेशः

अथासने दृधे योगी वशी हितमिताशनः  ।
गुरूपदिष्टमार्गेण प्राणायामान् समभ्यसेत् ॥ ःय़्ড়्_२.१ ॥
चले वाते चलं चित्तं निश्चले निश्चलं भवेत् ॥ ःय़्ড়्_२.
योगी स्थाणुत्वमाप्नोति ततो वायुं निरोधयेत् ॥ ःय़्ড়्_२.२ ॥
यावद्वायुः स्थितो देहे तावज्जीवनमुच्यते  ।
मरणं तस्य निष्क्रान्तिस्ततो वायुं निरोधयेत् ॥ ःय़्ড়्_२.३ ॥
मलाकलासु नाडीषु मारुतो नैव मध्यगः  ।
कथं स्यादुन्मनीभावः कार्यसिद्धिः कथं भवेत् ॥ ःय़्ড়्_२.४ ॥
शुद्धमेति यदा सर्वं नाडीचक्रं मलाकुलम्  ।
तदैव जायते योगी प्राणसंग्रहणे क्षमः  ॥ ःय़्ড়्_२.५ ॥
प्राणायामं ततः कुर्यान्नित्यं सात्त्विकया धिया  ।
यथा सुषुम्णानाडीस्था मलाः शुद्धिं प्रयान्ति च  ॥ ःय़्ড়्_२.६ ॥
बद्धपद्मासनो योगी प्राणं चन्द्रेण पूरयेत् ।
धारयित्वा यथाशक्ति भूयः सूर्येण रेचयेत् ॥ ःय़्ড়्_२.७ ॥
प्राणं सूर्येण चाकृष्य पूरयेदुदरं शनैः  ।
विधिवत्कुम्भकं कृत्वा पुनश्चन्द्रेण रेचयेत् ॥ ःय़्ড়्_२.८ ॥
येन त्यजेत्तेन पीत्वा धारयेदतिरोधतः  ।
रेचयेच्च ततोऽन्येन शनैरेव न वेगतः  ॥ ःय़्ড়्_२.९ ॥

प्राणं चेदिडया पिबेन्नियमितं भूयोऽन्यथा रेचयेत्
पीत्वा पिङ्गलया समीरणमथो बद्ध्वा त्यजेद्वामया  ।
सूर्यचन्द्रमसोरनेन विधिनाभ्यासं सदा तन्वतां
शुद्धा नाडिगणा भवन्ति यमिनां मासत्रयादूर्ध्वतः  ॥ ःय़्ড়्_२.१० ॥

प्रातर्मध्यन्दिने सायमर्धरात्रे च कुम्भकान्  ।
शनैरशीतिपर्यन्तं चतुर्वारं समभ्यसेत् ॥ ःय़्ড়्_२.११ ॥
कनीयसि भवेद्स्वेद कम्पो भवति मध्यमे  ।
उत्तमे स्थानमाप्नोति ततो वायुं निबन्धयेत् ॥ ःय़्ড়्_२.१२ ॥
जलेन श्रमजातेन गात्रमर्दनमाचरेत् ।
दृढता लघुता चैव तेन गात्रस्य जायते  ॥ ःय़्ড়्_२.१३ ॥
अभ्यासकाले प्रथमे शस्तं क्षीराज्यभोजनम्  ।
ततोऽभ्यासे  दृढीभूते न तादृङ्नियमग्रहः  ॥ ःय़्ড়्_२.१४ ॥
यथा सिंहो गजो व्याघ्रो भवेद्वश्यः शनैः शनैः  ।
तथैव सेवितो वायुरन्यथा हन्ति साधकम्  ॥ ःय़्ড়्_२.१५ ॥
प्राणायामेन युक्तेन सर्वरोगक्षयो भवेत् ।
अयुक्ताभ्यासयोगेन सर्वरोगसमुद्गमः  ॥ ःय़्ড়्_२.१६ ॥
हिक्का श्वासश्च कासश्च शिरःकर्णाक्षिवेदनाः  ।
भवन्ति विविधाः रोगाः पवनस्य प्रकोपतः  ॥ ःय़्ড়्_२.१७ ॥
युक्तं युक्तं त्यजेद्वायुं युक्तं युक्तं च पूरयेत् ।
युक्तं युक्तं च बध्नीयादेवं सिद्धिमवाप्नुयात् ॥ ःय़्ড়्_२.१८ ॥
यदा तु नाडीशुद्धिः स्यात्तथा चिह्नानि बाह्यतः  ।
कायस्य कृशता कान्तिस्तदा जायते निश्चितम्  ॥ ःय़्ড়्_२.१९ ॥
यथेष्टं धारणं वायोरनलस्य प्रदीपनम्  ।
नादाभिव्यक्तिरारोग्यं जायते नाडिशोधनात् ॥ ःय़्ড়्_२.२० ॥
मेदश्लेष्माधिकः पूर्वं षट्कर्माणि समाचरेत् ।
अन्यस्तु नाचरेत्तानि दोषाणां समभावतः  ॥ ःय़्ড়्_२.२१ ॥
धौतिर्बस्तिस्तथा नेतिस्त्राटकं नौलिकं तथा  ।
कपालभातिश्चैतानि षट्कर्माणि प्रचक्षते  ॥ ःय़्ড়्_२.२२ ॥
कर्म षट्कमिदं गोप्यं घटशोधनकारकम्  ।
विचित्रगुणसन्धाय पूज्यते योगिपुङ्गवैः  ॥ ःय़्ড়्_२.२३ ॥

तत्र धौतिः
चतुरङ्गुलविस्तारं हस्तपञ्चदशायतम्  ।
गुरूपदिष्टमार्गेण सिक्तं वस्त्रं शनैर्ग्रसेत् ।
पुनः प्रत्याहरेच्चैतदुदितं धौतिकर्म तत् ॥ ःय़्ড়्_२.२४ ॥
कासश्वासप्लीहकुष्ठं कफरोगाश्च विंशतिः  ।
धौतिकर्मप्रभावेण प्रयान्त्येव न संशयः  ॥ ःय़्ড়्_२.२५ ॥

अथ बस्तिः
नाभिदघ्नजले पायौ न्यस्तनालोत्कटासनः  ।
आधाराकुञ्चनं कुर्यात्क्षालनं बस्तिकर्म तत् ॥ ःय़्ড়्_२.२६ ॥
गुल्मप्लीहोदरं चापि वातपित्तकफोद्भवाः  ।
बस्तिकर्मप्रभावेण क्षीयन्ते सकलामयाः  ॥ ःय़्ড়्_२.२७ ॥
धान्त्वद्रियान्तःकरणप्रसादं
दधाच्च कान्तिं दहनप्रदीप्तम्  ।
अशेषदोषोपचयं निहन्याद्
अभ्यस्यमानं जलबस्तिकर्म  ॥ ःय़्ড়्_२.२८ ॥

अथ नेतिः
सूत्रं वितस्तिसुस्निग्धं नासानाले प्रवेशयेत् ।
मुखान्निर्गमयेच्चैषा नेतिः सिद्धैर्निगद्यते  ॥ ःय़्ড়्_२.२९ ॥
कपालशोधिनी चैव दिव्यदृष्टिप्रदायिनी  ।
जत्रूर्ध्वजातरोगौघं नेतिराशु निहन्ति च  ॥ ःय़्ড়्_२.३० ॥

अथ त्राटकम्
निरीक्षेन्निश्चलदृशा सूक्ष्मलक्ष्यं समाहितः  ।
अश्रुसम्पातपर्यन्तमाचार्यैस्त्राटकं स्मृतम्  ॥ ःय़्ড়्_२.३१ ॥
मोचनं नेत्ररोगाणां तन्दाद्रीणां कपाटकम्  ।
यत्नतस्त्राटकं गोप्यं यथा हाटकपेटकम्  ॥ ःय़्ড়्_२.३२ ॥

अथ नौलिः
अमन्दावर्तवेगेन तुन्दं सव्यापसव्यतः  ।
नतांसो भ्रामयेदेषा नौलिः सिद्धैः प्रशस्यते  ॥ ःय़्ড়्_२.३३ ॥
मन्दाग्निसन्दीपनपाचनादिसन्धापिकानन्दकरी सदैव  ।
अशेषदोषमयशोषणी च हठक्रिया मौलिरियं च नौलिः  ॥ ःय़्ড়्_२.३४ ॥

अथ कपालभातिः
भस्त्रावल्लोहकारस्य रेचपूरौ ससम्भ्रमौ  ।
कपालभातिर्विख्याता कफदोषविशोषणी  ॥ ःय़्ড়्_२.३५ ॥

षट्कर्मनिर्गतस्थौल्यकफदोषमलादिकः  ।
प्राणायामं ततः कुर्यादनायासेन सिद्ध्यति  ॥ ःय़्ড়्_२.३६ ॥
प्राणायामैरेव सर्वे प्रशुष्यन्ति मला इति  ।
आचार्याणां तु केषांचिदन्यत्कर्म न संमतम्  ॥ ःय़्ড়्_२.३७ ॥

अथ गजकरणी
उदरगतपदार्थमुद्वमन्ति
पवनमपानमुदीर्य कण्ठनाले  ।
क्रमपरिचयवश्यनाडिचक्रा
गजकरणीति निगद्यते हठज्ञैः  ॥ ःय़्ড়्_२.३८ ॥

ब्रह्मादयोऽपि त्रिदशाः पवनाभ्यासतत्पराः  ।
अभूवन्नन्तकभ्यात्तस्मात्पवनमभ्यसेत् ॥ ःय़्ড়्_२.३९ ॥
यावद्बद्धो मरुद्देहे यावच्चित्तं निराकुलम्  ।
यावद्दृष्टिर्भ्रुवोर्मध्ये तावत्कालभयं कुतः  ॥ ःय़्ড়्_२.४० ॥
विधिवत्प्राणसंयामैर्नाडीचक्रे विशोधिते  ।
सुषुम्णावदनं भित्त्वा सुखाद्विशति मारुतः  ॥ ःय़्ড়्_२.४१ ॥

अथ मनोन्मनी
मारुते मध्यसंचारे मनःस्थैर्यं प्रजायते  ।
यो मनःसुस्थिरीभावः सैवावस्था मनोन्मनी  ॥ ःय़्ড়्_२.४२ ॥
तत्सिद्धये विधानज्ञाश्चित्रान् कुर्वन्ति कुम्भकान्  ।
विचित्र कुम्भकाभ्यासाद्विचित्रां सिद्धिमाप्नुयात् ॥ ःय़्ড়्_२.४३ ॥

अथ कुम्भकभेदाः
सूर्यभेदनमुज्जायी सीत्कारी शीतली तथा  ।
भस्त्रिका भ्रामरी मूर्च्छा प्लाविनीत्यष्टकुम्भकाः  ॥ ःय़्ড়्_२.४४ ॥
पूरकान्ते तु कर्तव्यो बन्धो जालन्धराभिधः  ।
कुम्भकान्ते रेचकादौ कर्तव्यस्तूड्डियानकः  ॥ ःय़्ড়्_२.४५ ॥
अधस्तात्कुञ्चनेनाशु कण्ठसङ्कोचने कृते  ।
मध्ये पश्चिमतानेन स्यात्प्राणो ब्रह्मनाडिगः  ॥ ःय़्ড়्_२.४६ ॥
आपानमूर्ध्वमुत्थाप्य प्राणं कण्ठादधो नयेत् ।
योगी जराविमुक्तः सन् षोडशाब्दवया भवेत् ॥ ःय़्ড়्_२.४७ ॥

अथ सूर्यभेदनम्
आसने सुखदे योगी बद्ध्वा चैवासनं ततः  ।
दक्षनाड्या समाकृष्य बहिःस्थं पवनं शनैः  ॥ ःय़्ড়्_२.४८ ॥
आकेशादानखाग्राच्च निरोधावधि कुम्भयेत् ।
ततः शनैः सव्यनाड्या रेचयेत्पवनं शनैः  ॥ ःय़्ড়्_२.४९ ॥
कपालशोधनं वातदोषघ्नं कृमिदोषहृत् ।
पुनः पुनरिदं कार्यं सूर्यभेदनमुत्तमम्  ॥ ःय़्ড়्_२.५० ॥

अथ उज्जायी
मुखं संयम्य नाडीभ्यामाकृष्य पवनं शनैः  ।
यथा लगति कण्ठात्तु हृदयावधि सस्वनम्  ॥ ःय़्ড়्_२.५१ ॥
पूर्ववत्कुम्भयेत्प्राणं रेचयेदिडया तथा  ।
श्लेष्मदोषहरं कण्ठे देहानलविवर्धनम्  ॥ ःय़्ড়्_२.५२ ॥
नाडीजलोदराधातुगतदोषविनाशनम्  ।
गच्छता तिष्ठता कार्यमुज्जाय्याख्यं तु कुम्भकम्  ॥ ःय़्ড়्_२.५३ ॥

अथ सीत्कारी
सीत्कां कुर्यात्तथा वक्त्रे घ्राणेनैव विजृम्भिकाम्  ।
एवमभ्यासयोगेन कामदेवो द्वितीयकः  ॥ ःय़्ড়्_२.५४ ॥
योगिनी चक्रसंमान्यः सृष्टिसंहारकारकः  ।
न क्षुधा न तृषा निद्रा नैवालस्यं प्रजायते  ॥ ःय़्ড়्_२.५५ ॥
भवेत्सत्त्वं च देहस्य सर्वोपद्रववर्जितः  ।
अनेन विधिना सत्यं योगीन्द्रो भूमिमण्डले  ॥ ःय़्ড়्_२.५६ ॥

अथ शीतली
जिह्वया वायुमाकृष्य पूर्ववत्कुम्भसाधनम्  ।
शनकैर्घ्राणरन्ध्राभ्यां रेचयेत्पवनं सुधीः  ॥ ःय़्ড়्_२.५७ ॥
गुल्मप्लीहादिकान् रोगान् ज्वरं पित्तं क्षुधां तृषाम्  ।
विषाणि शीतली नाम कुम्भिकेयं निहन्ति हि  ॥ ःय़्ড়्_२.५८ ॥

अथ भस्त्रिका
ऊर्वोरुपरि संस्थाप्य शुभे पादतले उभे  ।
पद्मासनं भवेदेतत्सर्वपापप्रणाशनम्  ॥ ःय़्ড়्_२.५९ ॥
सम्यक्पद्मासनं बद्ध्वा समग्रीवोदरः सुधीः  ।
मुखं संयम्य यत्नेन प्राणं घ्राणेन रेचयेत् ॥ ःय़्ড়्_२.६० ॥
यथा लगति हृत्कण्ठे कपालावधि सस्वनम्  ।
वेगेन पूरयेच्चापि हृत्पद्मावधि मारुतम्  ॥ ःय़्ড়्_२.६१ ॥
पुनर्विरेचयेत्तद्वत्पूरयेच्च पुनः पुनः  ।
यथैव लोहकारेण भस्त्रा वेगेन चाल्यते  ॥ ःय़्ড়्_२.६२ ॥
तथैव स्वशरीरस्थं चालयेत्पवनं धिया  ।
यदा श्रमो भवेद्देहे तदा सूर्येण पूरयेत् ॥ ःय़्ড়्_२.६३ ॥
यथोदरं भवेत्पूर्णमनिलेन तथा लघु  ।
धारयेन्नासिकां मध्यातर्जनीभ्यां विना दृढम्  ॥ ःय़्ড়्_२.६४ ॥
विधिवत्कुम्भकं कृत्वा रेचयेदिडयानिलम्  ।
वातपित्तश्लेष्महरं शरीराग्निविवर्धनम्  ॥ ःय़्ড়्_२.६५ ॥
कुण्डली बोधकं क्षिप्रं पवनं सुखदं हितम्  ।
ब्रह्मनाडीमुखे संस्थकफाद्यर्गलनाशनम्  ॥ ःय़्ড়्_२.६६ ॥
सम्यग्गात्रसमुद्भूतग्रन्थित्रयविभेदकम्  ।
विशेषेणैव कर्तव्यं भस्त्राख्यं कुम्भकं त्विदम्  ॥ ःय़्ড়्_२.६७ ॥

अथ भ्रामरी
वेगाद्घोषं पूरकं भृङ्गनादं
भृङ्गीनादं रेचकं मन्दमन्दम्  ।
योगीन्द्राण्¸अमेवमभ्यासयोगाच्
चित्ते जाता काचिदानन्दलीला  ॥ ःय़्ড়्_२.६८ ॥

अथ मूर्च्छा
पूरकान्ते गाढतरं बद्ध्वा जालन्धरं शनैः  ।
रेचयेन्मूर्च्छाख्येयं मनोमूर्च्छा सुखप्रदा  ॥ ःय़्ড়्_२.६९ ॥

अथ प्लाविनी
अन्तः प्रवर्तितोदारमारुतापूरितोदरः  ।
पयस्यगाधेऽपि सुखात्प्लवते पद्मपत्रवत् ॥ ःय़्ড়्_२.७० ॥

प्राणायामस्त्रिधा प्रोक्तो रेचपूरककुम्भकैः  ।
सहितः केवलश्चेति कुम्भको द्विविधो मतः  ॥ ःय़्ড়्_२.७१ ॥
यावत्केवलसिद्धिः स्यात्सहितं तावदभ्यसेत् ।
रेचकं पूरकं मुक्त्वा सुखं यद्वायुधारणम्  ॥ ःय़्ড়्_२.७२ ॥
प्राणायामोऽयमित्युक्तः स वै केवलकुम्भकः  ।
कुम्भके केवले सिद्धे रेचपूरकवर्जिते  ॥ ःय़्ড়्_२.७३ ॥
न तस्य दुर्लभं किंचित्त्रिषु लोकेषु विद्यते  ।
शक्तः केवलकुम्भेन यथेष्टं वायुधारणात् ॥ ःय़्ড়्_२.७४ ॥
राजयोगपदं चापि लभते नात्र संशयः  ।
कुम्भकात्कुण्डलीबोधः कुण्डलीबोधतो भवेत् ।
अनर्गला सुषुम्णा च हठसिद्धिश्च जायते  ॥ ःय़्ড়्_२.७५ ॥
हठं विना राजयोगो राजयोगं विना हठः  ।
न सिध्यति ततो युग्ममानिष्पत्तेः समभ्यसेत् ॥ ःय़्ড়्_२.७६ ॥
कुम्भकप्राणरोधान्ते कुर्याच्चित्तं निराश्रयम्  ।
एवमभ्यासयोगेन राजयोगपदं व्रजेत् ॥ ःय़्ড়्_२.७७ ॥

वपुः कृशत्वं वदने प्रसन्नता
नादस्फुटत्वं नयने सुनिर्मले  ।
अरोगता बिन्दुजयोऽग्निदीपनं
नाडीविशुद्धिर्हठसिद्धिलक्षणम्  ॥ ःय़्ড়्_२.७८ ॥

इति हठप्रदीपिकायां द्वितीयोपदेशः  ।


तृतीयोपदेशः

सशैलवनधात्रीणां यथाधारोऽहिनायकः  ।
सर्वेषां योगतन्त्राणां तथाधारो हि कुण्डली  ॥ ःय़्ড়्_३.१ ॥
सुप्ता गुरुप्रसादेन यदा जागर्ति कुण्डली  ।
तदा सर्वाणि पद्मानि भिद्यन्ते ग्रन्थयोऽपि च  ॥ ःय़्ড়्_३.२ ॥
प्राणस्य शून्यपदवी तदा राजपथायते  ।
तदा चित्तं निरालम्बं तदा कालस्य वञ्चनम्  ॥ ःय़्ড়्_३.३ ॥
सुषुम्णा शून्यपदवी ब्रह्मरन्ध्रः महापथः  ।
श्मशानं शाम्भवी मध्यमार्गश्चेत्येकवाचकाः  ॥ ःय़्ড়्_३.४ ॥
तस्मात्सर्वप्रयत्नेन प्रबोधयितुमीश्वरीम्  ।
ब्रह्मद्वारमुखे सुप्तां मुद्राभ्यासं समाचरेत् ॥ ःय़्ড়्_३.५ ॥
महामुद्रा महाबन्धो महावेधश्च खेचरी  ।
उड्डीयानं मूलबन्धश्च बन्धो जालन्धराभिधः  ॥ ःय़्ড়्_३.६ ॥
करणी विपरीताख्या वज्रोली शक्तिचालनम्  ।
इदं हि मुद्रादशकं जरामरणनाशनम्  ॥ ःय़्ড়्_३.७ ॥
आदिनाथोदितं दिव्यमष्टैश्वर्यप्रदायकम्  ।
वल्लभं सर्वसिद्धानां दुर्लभं मरुतामपि  ॥ ःय़्ড়्_३.८ ॥
गोपनीयं प्रयत्नेन यथा रत्नकरण्डकम्  ।
कस्यचिन्नैव वक्तव्यं कुलस्त्रीसुरतं यथा  ॥ ःय़्ড়्_३.९ ॥

अथ महामुद्रा
पादमूलेन वामेन योनिं सम्पीड्य दक्षिणाम्  ।
प्रसारितं पदं कृत्वा कराभ्यां धारयेद्दृढम्  ॥ ःय़्ড়्_३.१० ॥
कण्ठे बन्धं समारोप्य धारयेद्वायुमूर्ध्वतः  ।
यथा दण्डहतः सर्पो दण्डाकारः प्रजायते  ॥ ःय़्ড়्_३.११ ॥
ऋज्वीभूता तथा शक्तिः कुण्डली सहसा भवेत् ।
तदा सा मरणावस्था जायते द्विपुटाश्रया  ॥ ःय़्ড়्_३.१२ ॥
ततः शनैः शनैरेव रेचयेन्नैव वेगतः  ।
महामुद्रां च तेनैव वदन्ति विबुधोत्तमाः  ॥ ःय़्ড়्_३.१३ ॥
इयं खलु महामुद्रा महासिद्धैः प्रदर्शिता  ।
महाक्लेशादयो दोषाः क्षीयन्ते मरणादयः  ।
महामुद्रां च तेनैव वदन्ति विबुधोत्तमाः  ॥ ःय़्ড়्_३.१४ ॥
चन्द्राङ्गे तु समभ्यस्य सूर्याङ्गे पुनरभ्यसेत् ।
यावत्तुल्या भवेत्सङ्ख्या ततो मुद्रां विसर्जयेत् ॥ ःय़्ড়्_३.१५ ॥
न हि पथ्यमपथ्यं वा रसाः सर्वेऽपि नीरसाः  ।
अपि भुक्तं विषं घोरं पीयूषमपि जीर्यति  ॥ ःय़्ড়्_३.१६ ॥
क्षयकुष्ठगुदावर्तगुल्माजीर्णपुरोगमाः  ।
तस्य दोषाः क्षयं यान्ति महामुद्रां तु योऽभ्यसेत् ॥ ःय़्ড়्_३.१७ ॥
कथितेयं महामुद्रा महासिद्धिकरा नॄणाम्  ।
गोपनीया प्रयत्नेन न देया यस्य कस्यचित् ॥ ःय़्ড়्_३.१८ ॥

अथ महाबन्धः
पार्ष्णिं वामस्य पादस्य योनिस्थाने नियोजयेत् ।
वामोरूपरि संस्थाप्य दक्षिणं चरणं तथा  ॥ ःय़्ড়्_३.१९ ॥
पूरयित्वा ततो वायुं हृदये चुबुकं दृढम्  ।
निष्पीड्यं वायुमाकुञ्च्य मनोमध्ये नियोजयेत् ॥ ःय़्ড়्_३.२० ॥
धारयित्वा यथाशक्ति रेचयेदनिलं  शनैः  ।
सव्याङ्गे तु समभ्यस्य दक्षाङ्गे पुनरभ्यसेत् ॥ ःय़्ড়्_३.२१ ॥
मतमत्र तु केषांचित्कण्ठबन्धं विवर्जयेत् ।
राजदन्तस्थजिह्वाया बन्धः शस्तो भवेदिति  ॥ ःय़्ড়्_३.२२ ॥
अयं तु सर्वनाडीनामूर्ध्वं गतिनिरोधकः  ।
अयं खलु महाबन्धो महासिद्धिप्रदायकः  ॥ ःय़्ড়्_३.२३ ॥
कालपाशमहाबन्धविमोचनविचक्षणः  ।
त्रिवेणीसङ्गमं धत्ते केदारं प्रापयेन्मनः  ॥ ःय़्ড়्_३.२४ ॥
रूपलावण्यसम्पन्ना यथा स्त्री पुरुषं विना  ।
महामुद्रामहाबन्धौ निष्फलौ वेधवर्जितौ  ॥ ःय़्ড়्_३.२५ ॥

अथ महावेधः
महाबन्धस्थितो योगी कृत्वा पूरकमेकधीः  ।
वायूनां गतिमावृत्य निभृतं कण्ठमुद्रया  ॥ ःय़्ড়्_३.२६ ॥
समहस्तयुगो भूमौ स्फिचौ सनाडयेच्छनैः  ।
पुटद्वयमतिक्रम्य वायुः स्फुरति मध्यगः  ॥ ःय़्ড়्_३.२७ ॥
सोमसूर्याग्निसम्बन्धो जायते चामृताय वै  ।
मृतावस्था समुत्पन्ना ततो वायुं विरेचयेत् ॥ ःय़्ড়्_३.२८ ॥
महावेधोऽयमभ्यासान्महासिद्धिप्रदायकः  ।
वलीपलितवेपघ्नः सेव्यते साधकोत्तमैः  ॥ ःय़्ড়्_३.२९ ॥
एतत्त्रयं महागुह्यं जरामृत्युविनाशनम्  ।
वह्निवृद्धिकरं चैव ह्यणिमादिगुणप्रदम्  ॥ ःय़्ড়्_३.३० ॥
अष्टधा क्रियते चैव यामे यामे दिने दिने  ।
पुण्यसंभारसन्धाय पापौघभिदुरं सदा  ।
सम्यक्शिक्षावतामेवं स्वल्पं प्रथमसाधनम्  ॥ ःय़्ড়्_३.३१ ॥

अथ खेचरी
कपालकुहरे जिह्वा प्रविष्टा विपरीतगा  ।
भ्रुवोरन्तर्गता दृष्टिर्मुद्रा भवति खेचरी  ॥ ःय़्ড়्_३.३२ ॥
छेदनचालनदोहैः कलां क्रमेणाथ वर्धयेत्तावत् ।
सा यावद्भ्रूमध्यं स्पृशति तदा खेचरीसिद्धिः  ॥ ःय़्ড়्_३.३३ ॥
स्नुहीपत्रनिभं शस्त्रं सुतीक्ष्णं स्निग्धनिर्मलम्  ।
समादाय ततस्तेन रोममात्रं समुच्छिनेत् ॥ ःय़्ড়्_३.३४ ॥
ततः सैन्धवपथ्याभ्यां चूर्णिताभ्यां प्रघर्षयेत् ।
पुनः सप्तदिने प्राप्ते रोममात्रं समुच्छिनेत् ॥ ःय़्ড়्_३.३५ ॥
एवं क्रमेण षण्मासं नित्यं युक्तः समाचरेत् ।
षण्मासाद्रसनामूलशिराबन्धः प्रणश्यति  ॥ ःय़्ড়्_३.३६ ॥
कलां पराङ्मुखीं कृत्वा त्रिपथे परियोजयेत् ।
सा भवेत्खेचरी मुद्रा व्योमचक्रं तदुच्यते  ॥ ःय़्ড়्_३.३७ ॥
रसनामूर्ध्वगां कृत्वा क्षणार्धमपि तिष्ठति  ।
विषैर्विमुच्यते योगी व्याधिमृत्युजरादिभिः  ॥ ःय़्ড়्_३.३८ ॥
न रोगो मरणं तन्द्रा न निद्रा न क्षुधा तृषा  ।
न च मूर्च्छा भवेत्तस्य यो मुद्रां वेत्ति खेचरीम्  ॥ ःय़्ড়्_३.३९ ॥
पीड्यते न स रोगेण लिप्यते न च कर्मणा  ।
बाध्यते न स कालेन यो मुद्रां वेत्ति खेचरीम्  ॥ ःय़्ড়्_३.४० ॥
चित्तं चरति खे यस्माज्जिह्वा चरति खे गता  ।
तेनैषा खेचरी नाम मुद्रा सिद्धैर्निरूपिता  ॥ ःय़्ড়्_३.४१ ॥
खेचर्या मुद्रितं येन विवरं लम्बिकोर्ध्वतः  ।
न तस्य क्षरते बिन्दुः कामिन्याः श्लेषितस्य च  ॥ ःय़्ড়्_३.४२ ॥
चलितोऽपि यदा बिन्दुः सम्प्राप्तो योनिमण्डलम्  ।
व्रजत्यूर्ध्वं हृतः शक्त्या निबद्धो योनिमुद्रया  ॥ ःय़्ড়्_३.४३ ॥
ऊर्ध्वजिह्वः स्थिरो भूत्वा सोमपानं करोति यः  ।
मासार्धेन न सन्देहो मृत्युं जयति योगवित् ॥ ःय़्ড়्_३.४४ ॥
नित्यं सोमकलापूर्णं शरीरं यस्य योगिनः  ।
तक्षकेणापि दष्टस्य विषं तस्य न सर्पति  ॥ ःय़्ড়्_३.४५ ॥
इन्धनानि यथा वह्निस्तैलवर्ति च दीपकः  ।
तथा सोमकलापूर्णं देही देहं न मुञ्चति  ॥ ःय़्ড়्_३.४६ ॥
गोमांसं भक्षयेन्नित्यं पिबेदमरवारुणीम्  ।
कुलीनं तमहं मन्ये चेतरे कुलघातकाः  ॥ ःय़्ড়्_३.४७ ॥
गोशब्देनोदिता जिह्वा तत्प्रवेशो हि तालुनि  ।
गोमांसभक्षणं तत्तु महापातकनाशनम्  ॥ ःय़्ড়्_३.४८ ॥
जिह्वाप्रवेशसम्भूतवह्निनोत्पादितः खलु  ।
चन्द्रात्स्रवति यः सारः सा स्यादमरवारुणी  ॥ ःय़्ড়्_३.४९ ॥

चुम्बन्ती यदि लम्बिकाग्रमनिशं जिह्वारसस्यन्दिनी
सक्षारा कटुकाम्लदुग्धसदृशी मध्वाज्यतुल्या तथा  ।
व्याधीनां हरणं जरान्तकरणं शस्त्रागमोदीरणं
तस्य स्यादमरत्वमष्टगुणितं सिद्धाङ्गनाकर्षणम्  ॥ ःय़्ড়्_३.५० ॥

मूर्ध्नः षोडशपत्रपद्मगलितं प्राणादवाप्तं हठाद्
ऊर्द्व्हास्यो रसनां नियम्य विवरे शक्तिं परां चिन्तयन्  ।
उत्कल्लोलकलाजलं च विमलं धारामयं यः पिबेन्
निर्व्याधिः स मृणालकोमलवपुर्योगी चिरं जीवति  ॥ ःय़्ড়्_३.५१ ॥

यत्प्रालेयं प्रहितसुषिरं मेरुमूर्धान्तरस्थं
तस्मिंस्तत्त्वं प्रवदति सुधीस्तन्मुखं निम्नगानाम्  ।
चन्द्रात्सारः स्रवति वपुषस्तेन मृत्युर्नराणां
तद्बध्नीयात्सुकरणमधो नान्यथा कायसिद्धिः  ॥ ःय़्ড়्_३.५२ ॥

सुषिरं ज्ञानजनकं पञ्चस्रोतःसमन्वितम्  ।
तिष्ठते खेचरी मुद्रा तस्मिन् शून्ये निरञ्जने  ॥ ःय़्ড়्_३.५३ ॥
एकं सृष्टिमयं बीजमेका मुद्रा च खेचरी  ।
एको देवो निरालम्ब एकावस्था मनोन्मनी  ॥ ःय़्ড়्_३.५४ ॥

अथ उड्डीयानबन्धः
बद्धो येन सुषुम्णायां प्राणस्तूड्डीयते यतः  ।
तस्मादुड्डीयनाख्योऽयं योगिभिः समुदाहृतः  ॥ ःय़्ড়्_३.५५ ॥
उड्डीनं कुरुते यस्मादविश्रान्तं महाखगः  ।
उड्डीयानं तदेव स्यात्तव बन्धोऽभिधीयते  ॥ ःय़्ড়्_३.५६ ॥
उदरे पश्चिमं तानं नाभेरूर्ध्वं च कारयेत् ।
उड्डीयानो ह्यसौ बन्धो मृत्युमातङ्गकेसरी  ॥ ःय़्ড়्_३.५७ ॥
उड्डीयानं तु सहजं गुरुणा कथितं सदा  ।
अभ्यसेत्सततं यस्तु वृद्धोऽपि तरुणायते  ॥ ःय़्ড়्_३.५८ ॥
नाभेरूर्ध्वमधश्चापि तानं कुर्यात्प्रयत्नतः  ।
षण्मासमभ्यसेन्मृत्युं जयत्येव न संशयः  ॥ ःय़्ড়्_३.५९ ॥
सर्वेषामेव बन्धानामुत्तमो ह्युड्डीयानकः  ।
उड्डियाने दृढे बन्धे मुक्तिः स्वाभाविकी भवेत् ॥ ःय़्ড়्_३.६० ॥

अथ मूलबन्धः
पार्ष्णिभागेन सम्पीड्य योनिमाकुञ्चयेद्गुदम्  ।
अपानमूर्ध्वमाकृष्य मूलबन्धोऽभिधीयते  ॥ ःय़्ড়्_३.६१ ॥
अधोगतिमपानं वा ऊर्ध्वगं कुरुते बलात् ।
आकुञ्चनेन तं प्राहुर्मूलबन्धं हि योगिनः  ॥ ःय़्ড়्_३.६२ ॥
गुदं पार्ष्ण्या तु सम्पीड्य वायुमाकुञ्चयेद्बलात् ।
वारं वारं यथा चोर्ध्वं समायाति समीरणः  ॥ ःय़्ড়्_३.६३ ॥
प्राणापानौ नादबिन्दू मूलबन्धेन चैकताम्  ।
गत्वा योगस्य संसिद्धिं यच्छतो नात्र संशयः  ॥ ःय़्ড়्_३.६४ ॥
अपानप्राणयोरैक्यं क्षयो मूत्रपुरीषयोः  ।
युवा भवति वृद्धोऽपि सततं मूलबन्धनात् ॥ ःय़्ড়्_३.६५ ॥
अपान ऊर्ध्वगे जाते प्रयाते वह्निमण्डलम्  ।
तदानलशिखा दीर्घा जायते वायुनाहता  ॥ ःय़्ড়्_३.६६ ॥
ततो यातो वह्न्यपानौ प्राणमुष्णस्वरूपकम्  ।
तेनात्यन्तप्रदीप्तस्तु ज्वलनो देहजस्तथा  ॥ ःय़्ড়्_३.६७ ॥
तेन कुण्डलिनी सुप्ता सन्तप्ता सम्प्रबुध्यते  ।
दण्डाहता भुजङ्गीव निश्वस्य ऋजुतां व्रजेत् ॥ ःय़्ড়्_३.६८ ॥
बिलं प्रविष्टेव ततो ब्रह्मनाड्यं तरं व्रजेत् ।
तस्मान्नित्यं मूलबन्धः कर्तव्यो योगिभिः सदा  ॥ ःय़्ড়्_३.६९ ॥

अथ जलन्धरबन्धः
कण्ठमाकुञ्च्य हृदये स्थापयेच्चिबुकं दृढम्  ।
बन्धो जालन्धराख्योऽयं जरामृत्युविनाशकः  ॥ ःय़्ড়्_३.७० ॥
बध्नाति हि सिराजालमधोगामि नभोजलम्  ।
ततो जालन्धरो बन्धः कण्ठदुःखौघनाशनः  ॥ ःय़्ড়्_३.७१ ॥
जालन्धरे कृते बन्धे कण्ठसंकोचलक्षणे  ।
न पीयूषं पतत्यग्नौ न च वायुः प्रकुप्यति  ॥ ःय़्ড়्_३.७२ ॥
कण्ठसंकोचनेनैव द्वे नाड्यौ स्तम्भयेद्दृढम्  ।
मध्यचक्रमिदं ज्ञेयं षोडशाधारबन्धनम्  ॥ ःय़्ড়्_३.७३ ॥
मूलस्थानं समाकुञ्च्य उड्डियानं तु कारयेत् ।
इडां च पिङ्गलां बद्ध्वा वाहयेत्पश्चिमे पथि  ॥ ःय़्ড়्_३.७४ ॥
अनेनैव विधानेन प्रयाति पवनो लयम्  ।
ततो न जायते मृत्युर्जरारोगादिकं तथा  ॥ ःय़्ড়्_३.७५ ॥
बन्धत्रयमिदं श्रेष्ठं महासिद्धैश्च सेवितम्  ।
सर्वेषां हठतन्त्राणां साधनं योगिनो विदुः  ॥ ःय़्ড়्_३.७६ ॥
यत्किंचित्स्रवते चन्द्रादमृतं दिव्यरूपिणः  ।
तत्सर्वं ग्रसते सूर्यस्तेन पिण्डो जरायुतः  ॥ ःय़्ড়्_३.७७ ॥

अथ विपरीतकरणी मुद्रा
तत्रास्ति करणं दिव्यं सूर्यस्य मुखवञ्चनम्  ।
गुरूपदेशतो ज्ञेयं न तु शास्त्रार्थकोटिभिः  ॥ ःय़्ড়्_३.७८ ॥
ऊर्ध्वनाभेरधस्तालोरूर्ध्वं भानुरधः शशी  ।
करणी विपरीताखा गुरुवाक्येन लभ्यते  ॥ ःय़्ড়्_३.७९ ॥
नित्यमभ्यासयुक्तस्य जठराग्निविवर्धनी  ।
आहारो बहुलस्तस्य सम्पाद्यः साधकस्य च  ॥ ःय़्ড়्_३.८० ॥
अल्पाहारो यदि भवेदग्निर्दहति तत्क्षणात् ।
अधःशिराश्चोर्ध्वपादः क्षणं स्यात्प्रथमे दिने  ॥ ःय़्ড়्_३.८१ ॥
क्षणाच्च किंचिदधिकमभ्यसेच्च दिने दिने  ।
वलितं पलितं चैव षण्मासोर्ध्वं न दृश्यते  ।
याममात्रं तु यो नित्यमभ्यसेत्स तु कालजित् ॥ ःय़्ড়्_३.८२ ॥

अथ वज्रोली
स्वेच्छया वर्तमानोऽपि योगोक्तैर्नियमैर्विना  ।
वज्रोलीं यो विजानाति स योगी सिद्धिभाजनम्  ॥ ःय़्ড়्_३.८३ ॥
तत्र वस्तुद्वयं वक्ष्ये दुर्लभं यस्य कस्यचित् ।
क्षीरं चैकं द्वितीयं तु नारी च वशवर्तिनी  ॥ ःय़्ড়्_३.८४ ॥
मेहनेन शनैः सम्यगूर्ध्वाकुञ्चनमभ्यसेत् ।
पुरुषोऽप्यथवा नारी वज्रोलीसिद्धिमाप्नुयात् ॥ ःय़्ড়्_३.८५ ॥
यत्नतः शस्तनालेन फूत्कारं वज्रकन्दरे  ।
शनैः शनैः प्रकुर्वीत वायुसंचारकारणात् ॥ ःय़्ড়्_३.८६ ॥
नारीभगे पदद्बिन्दुमभ्यासेनोर्ध्वमाहरेत् ।
चलितं च निजं बिन्दुमूर्ध्वमाकृष्य रक्षयेत् ॥ ःय़्ড়्_३.८७ ॥
एवं संरक्षयेद्बिन्दुं जयति योगवित् ।
मरणं बिन्दुपातेन जीवनं बिन्दुधारणात् ॥ ःय़्ড়्_३.८८ ॥
सुगन्धो योगिनो देहे जायते बिन्दुधारणात् ।
यावद्बिन्दुः स्थिरो देहे तावत्कालभयं कुतः  ॥ ःय़्ড়्_३.८९ ॥
चित्तायत्तं नॄणां शुक्रं शुक्रायत्तं च जीवितम्  ।
तस्माच्छुक्रं मनश्चैव रक्षणीयं प्रयत्नतः  ॥ ःय़्ড়्_३.९० ॥
ऋतुमत्या रजोऽप्येवं निजं बिन्दुं च रक्षयेत् ।
मेढ्रेणाकर्षयेदूर्ध्वं सम्यगभ्यासयोगवित् ॥ ःय़्ড়्_३.९१ ॥

अथ सहजोलिः
सहजोलिश्चामरोलिर्वज्रोल्या भेद एकतः  ।
जले सुभस्म निक्षिप्य दग्धगोमयसम्भवम्  ॥ ःय़्ড়्_३.९२ ॥
वज्रोलीमैथुनादूर्ध्वं स्त्रीपुंसोः स्वाङ्गलेपनम्  ।
आसीनयोः सुखेनैव मुक्तव्यापारयोः क्षणात् ॥ ःय़्ড়्_३.९३ ॥
सहजोलिरियं प्रोक्ता श्रद्धेया योगिभिः सदा  ।
अयं शुभकरो योगो भोगयुक्तोऽपि मुक्तिदः  ॥ ःय़्ড়्_३.९४ ॥
अयं योगः पुण्यवतां धीराणां तत्त्वदर्शिनाम्  ।
निर्मत्सराणां वै सिध्येन्न तु मत्सरशालिनाम्  ॥ ःय़्ড়्_३.९५ ॥

अथ अमरोली
पित्तोल्बणत्वात्प्रथमाम्बुधारां
विहाय निःसारतयान्त्यधाराम्  ।
निषेव्यते शीतलमध्यधारा
कापालिके खण्डमतेऽमरोली  ॥ ःय़्ড়्_३.९६ ॥

अमरीं यः पिबेन्नित्यं नस्यं कुर्वन् दिने दिने  ।
वज्रोलीमभ्यसेत्सम्यक्सामरोलीति कथ्यते  ॥ ःय़्ড়्_३.९७ ॥
अभ्यासान्निःसृतां चान्द्रीं विभूत्या सह मिश्रयेत् ।
धारयेदुत्तमाङ्गेषु दिव्यदृष्टिः प्रजायते  ॥ ःय़्ড়्_३.९८ ॥
पुंसो बिन्दुं समाकुञ्च्य सम्यगभ्यासपाटवात् ।
यदि नारी रजो रक्षेद्वज्रोल्या सापि योगिनी  ॥ ःय़्ড়्_३.९९ ॥
तस्याः किंचिद्रजो नाशं न गच्छति न संशयः  ।
तस्याः शरीरे नादश्च बिन्दुतामेव गच्छति  ॥ ःय़्ড়्_३.१०० ॥
स बिन्दुस्तद्रजश्चैव एकीभूय स्वदेहगौ  ।
वज्रोल्यभ्यासयोगेन सर्वसिद्धिं प्रयच्छतः  ॥ ःय़्ড়्_३.१०१ ॥
रक्षेदाकुञ्चनादूर्ध्वं या रजः सा हि योगिनी  ।
अतीतानागतं वेत्ति खेचरी च भवेद्ध्रुवम्  ॥ ःय़्ড়्_३.१०२ ॥
देहसिद्धिं च लभते वज्रोल्यभ्यासयोगतः  ।
अयं पुण्यकरो योगो भोगे भुक्तेऽपि मुक्तिदः  ॥ ःय़्ড়्_३.१०३ ॥

अथ शक्तिचालनम्
कुटिलाङ्गी कुण्डलिनी भुजङ्गी शक्तिरीश्वरी  ।
कुण्डल्यरुन्धती चैते शब्दाः पर्यायवाचकाः  ॥ ःय़्ড়्_३.१०४ ॥
उद्घाटयेत्कपाटं तु यथा कुंचिकया हठात् ।
कुण्डलिन्या तथा योगी मोक्षद्वारं विभेदयेत् ॥ ःय़्ড়्_३.१०५ ॥
येन मार्गेण गन्तव्यं ब्रह्मस्थानं निरामयम्  ।
मुखेनाच्छाद्य तद्वारं प्रसुप्ता परमेश्वरी  ॥ ःय़्ড়्_३.१०६ ॥
कन्दोर्ध्वे कुण्डली शक्तिः सुप्ता मोक्षाय योगिनाम्  ।
बन्धनाय च मूढानां यस्तां वेत्ति स योगवित् ॥ ःय़्ড়्_३.१०७ ॥
कुण्डली कुटिलाकारा सर्पवत्परिकीर्तिता  ।
सा शक्तिश्चालिता येन स मुक्तो नात्र संशयः  ॥ ःय़्ড়्_३.१०८ ॥
गङ्गायमुनयोर्मध्ये बालरण्डां तपस्विनीम्  ।
बलात्कारेण गृह्णीयात्तद्विष्णोः परमं पदम्  ॥ ःय़्ড়्_३.१०९ ॥
इडा भगवती गङ्गा पिङ्गला यमुना नदी  ।
इडापिङ्गलयोर्मध्ये बालरण्डा च कुण्डली  ॥ ःय़्ড়्_३.११० ॥
पुच्छे प्रगृह्य भुजङ्गीं सुप्तामुद्बोधयेच्च ताम्  ।
निद्रां विहाय सा शक्तिरूर्ध्वमुत्तिष्ठते हठात् ॥ ःय़्ড়्_३.१११ ॥

अवस्थिता चैव फणावती सा
प्रातश्च सायं प्रहरार्धमात्रम्  ।
प्रपूर्य सूर्यात्परिधानयुक्त्या
प्रगृह्य नित्यं परिचालनीया  ॥ ःय़्ড়्_३.११२ ॥

ऊर्ध्वं वितस्तिमात्रं तु विस्तारं चतुरङ्गुलम्  ।
मृदुलं धवलं प्रोक्तं वेष्टिताम्बरलक्षणम्  ॥ ःय़्ড়्_३.११३ ॥
सति वज्रासने पादौ कराभ्यां धारयेद्दृढम्  ।
गुल्फदेशसमीपे च कन्दं तत्र प्रपीडयेत् ॥ ःय़्ড়्_३.११४ ॥
वज्रासने स्थितो योगी चालयित्वा च कुण्डलीम्  ।
कुर्यादनन्तरं भस्त्रां कुण्डलीमाशु बोधयेत् ॥ ःय़्ড়्_३.११५ ॥
भानोराकुञ्चनं कुर्यात्कुण्डलीं चालयेत्ततः  ।
मृत्युवक्त्रगतस्यापि तस्य मृत्युभयं कुतः  ॥ ःय़्ড়्_३.११६ ॥
मुहूर्तद्वयपर्यन्तं निर्भयं चालनादसौ  ।
ऊर्ध्वमाकृष्यते किंचित्सुषुम्णायां समुद्गता  ॥ ःय़्ড়्_३.११७ ॥
तेन कुण्डलिनी तस्याः सुषुम्णाया मुखं ध्रुवम्  ।
जहाति तस्मात्प्राणोऽयं सुषुम्णां व्रजति स्वतः  ॥ ःय़्ড়्_३.११८ ॥
तस्मात्संचालयेन्नित्यं सुखसुप्तामरुन्धतीम्  ।
तस्याः संचालनेनैव योगी रोगैः प्रमुच्यते  ॥ ःय़्ড়्_३.११९ ॥
येन संचालिता शक्तिः स योगी सिद्धिभाजनम्  ।
किमत्र बहुनोक्तेन कालं जयति लीलया  ॥ ःय़्ড়्_३.१२० ॥
ब्रह्मचर्यरतस्यैव नित्यं हितमिताशिनः  ।
मण्डलाद्दृश्यते सिद्धिः कुण्डल्यभ्यासयोगिनः  ॥ ःय़्ড়्_३.१२१ ॥
कुण्डलीं चालयित्वा तु भस्त्रां कुर्याद्विशेषतः  ।
एवमभ्यस्यतो नित्यं यमिनो यमभीः कुतः  ॥ ःय़्ড়्_३.१२२ ॥
द्वासप्ततिसहस्राणां नाडीनां मलशोधने  ।
कुतः प्रक्षालनोपायः कुण्डल्यभ्यसनादृते  ॥ ःय़्ড়्_३.१२३ ॥
इयं तु मध्यमा नाडी दृढाभ्यासेन योगिनाम्  ।
आसनप्राणसंयाममुद्राभिः सरला भवेत् ॥ ःय़्ড়्_३.१२४ ॥
अभ्यासे तु विनिद्राणां मनो धृत्वा समाधिना  ।
रुद्राणी वा परा मुद्रा भद्रां सिद्धिं प्रयच्छति  ॥ ःय़्ড়्_३.१२५ ॥
राजयोगं विना पृथ्वी राजयोगं विना निशा  ।
राजयोगं विना मुद्रा विचित्रापि न शोभते  ॥ ःय़्ড়्_३.१२६ ॥
मारुतस्य विधिं सर्वं मनोयुक्तं समभ्यसेत् ।
इतरत्र न कर्तव्या मनोवृत्तिर्मनीषिणा  ॥ ःय़्ড়्_३.१२७ ॥
इति मुद्रा दश प्रोक्ता आदिनाथेन शम्भुना  ।
एकैका तासु यमिनां महासिद्धिप्रदायिनी  ॥ ःय़्ড়्_३.१२८ ॥
उपदेशं हि मुद्राणां यो दत्ते साम्प्रदायिकम्  ।
स एव श्रीगुरुः स्वामी साक्षादीश्वर एव सः  ॥ ःय़्ড়्_३.१२९ ॥
तस्य वाक्यपरो भूत्वा मुद्राभ्यासे समाहितः  ।
अणिमादिगुणैः सार्धं लभते कालवञ्चनम्  ॥ ःय़्ড়्_३.१३० ॥

इति हठप्रदीपिकायां तृतीयोपदेशः  ।

(४)
चतुर्थोपदेशः

नमः शिवाय गुरवे नादबिन्दुकलात्मने  ।
निरञ्जनपदं याति नित्यं तत्र परायणः  ॥ ःय़्ড়्_४.१ ॥
अथेदानीं प्रवक्ष्यामि समाधिक्रममुत्तमम्  ।
मृत्युघ्नं च सुखोपायं ब्रह्मानन्दकरं परम्  ॥ ःय़्ড়्_४.२ ॥
राजयोगः समाधिश्च उन्मनी च मनोन्मनी  ।
अमरत्वं लयस्तत्त्वं शून्याशून्यं परं पदम्  ॥ ःय़्ড়्_४.३ ॥
अमनस्कं तथाद्वैतं निरालम्बं निरञ्जनम्  ।
जीवन्मुक्तिश्च सहजा तुर्या चेत्येकवाचकाः  ॥ ःय़्ড়्_४.४ ॥
सलिले सैन्धवं यद्वत्साम्यं भजति योगतः  ।
तथात्ममनसोरैक्यं समाधिरभिधीयते  ॥ ःय़्ড়्_४.५ ॥
यदा संक्षीयते प्राणो मानसं च प्रलीयते  ।
तदा समरसत्वं च समाधिरभिधीयते  ॥ ःय़्ড়्_४.६ ॥
तत्समं च द्वयोरैक्यं जीवात्मपरमात्मनोः  ।
प्रनष्टसर्वसङ्कल्पः समाधिः सोऽभिधीयते  ॥ ःय़्ড়्_४.७ ॥
राजयोगस्य माहात्म्यं को वा जानाति तत्त्वतः  ।
ज्ञानं मुक्तिः स्थितिः सिद्धिर्गुरुवाक्येन लभ्यते  ॥ ःय़्ড়्_४.८ ॥
दुर्लभो विषयत्यागो दुर्लभं तत्त्वदर्शनम्  ।
दुर्लभा सहजावस्था सद्गुरोः करुणां विना  ॥ ःय़्ড়्_४.९ ॥
विविधैरासनैः कुभैर्विचित्रैः करणैरपि  ।
प्रबुद्धायां महाशक्तौ प्राणः शून्ये प्रलीयते  ॥ ःय़्ড়्_४.१० ॥
उत्पन्नशक्तिबोधस्य त्यक्तनिःशेषकर्मणः  ।
योगिनः सहजावस्था स्वयमेव प्रजायते  ॥ ःय़्ড়्_४.११ ॥
सुषुम्णावाहिनि प्राणे शून्ये विशति मानसे  ।
तदा सर्वाणि कर्माणि निर्मूलयति योगवित् ॥ ःय़्ড়्_४.१२ ॥
अमराय नमस्तुभ्यं सोऽपि कालस्त्वया जितः  ।
पतितं वदने यस्य जगदेतच्चराचरम्  ॥ ःय़्ড়्_४.१३ ॥
चित्ते समत्वमापन्ने वायौ व्रजति मध्यमे  ।
तदामरोली वज्रोली सहजोली प्रजायते  ॥ ःय़्ড়्_४.१४ ॥

ज्ञानं कुतो मनसि सम्भवतीह तावत्
प्राणोऽपि जीवति मनो म्रियते न यावत् ।
प्राणो मनो द्वयमिदं विलयं नयेद्यो
मोक्षं स गच्छति नरो न कथंचिदन्यः  ॥ ःय़्ড়्_४.१५ ॥

ज्ञात्वा सुषुम्णासद्भेदं कृत्वा वायुं च मध्यगम्  ।
स्थित्वा सदैव सुस्थाने ब्रह्मरन्ध्रे निरोधयेत् ॥ ःय़्ড়्_४.१६ ॥
सूर्यचन्द्रमसौ धत्तः कालं रात्रिन्दिवात्मकम्  ।
भोक्त्री सुषुम्ना कालस्य गुह्यमेतदुदाहृतम्  ॥ ःय़्ড়्_४.१७ ॥
द्वासप्ततिसहस्राणि नाडीद्वाराणि पञ्जरे  ।
सुषुम्णा शाम्भवी शक्तिः शेषास्त्वेव निरर्थकाः  ॥ ःय़्ড়्_४.१८ ॥
वायुः परिचितो यस्मादग्निना सह कुण्डलीम्  ।
बोधयित्वा सुषुम्णायां प्रविशेदनिरोधतः  ॥ ःय़्ড়्_४.१९ ॥
सुषुम्णावाहिनि प्राणे सिद्ध्यत्येव मनोन्मनी  ।
अन्यथा त्वितराभ्यासाः प्रयासायैव योगिनाम्  ॥ ःय़्ড়्_४.२० ॥
पवनो बध्यते येन मनस्तेनैव बध्यते  ।
मनश्च बध्यते येन पवनस्तेन बध्यते  ॥ ःय़्ড়्_४.२१ ॥
हेतुद्वयं तु चित्तस्य वासना च समीरणः  ।
तयोर्विनष्ट एकस्मिन् तौ द्वावपि विनश्यतः  ॥ ःय़्ড়्_४.२२ ॥
मनो यत्र विलीयेत पवनस्तत्र लीयते  ।
पवनो लीयते यत्र मनस्तत्र विलीयते  ॥ ःय़्ড়्_४.२३ ॥

दुग्धाम्बुवत्संमिलितावुभौ तौ
तुल्यक्रियौ मानसमारुतौ हि  ।
यतो मरुत्तत्र मनःप्रवृत्तिर्
यतो मनस्तत्र मरुत्प्रवृत्तिः  ॥ ःय़्ড়्_४.२४ ॥

तत्रैकनाशादपरस्य नाश
एकप्रवृत्तेरपरप्रवृत्तिः  ।
अध्वस्तयोश्चेन्द्रियवर्गवृत्तिः
प्रध्वस्तयोर्मोक्षपदस्य सिद्धिः  ॥ ःय़्ড়्_४.२५ ॥

रसस्य मनसश्चैव चञ्चलत्वं स्वभावतः  ।
रसो बद्धो मनो बद्धं किं न सिद्ध्यति भूतले  ॥ ःय़्ড়्_४.२६ ॥
मूर्च्छितो हरते व्याधीन्मृतो जीवयति स्वयम्  ।
बद्धः खेचरतां धत्ते रसो वायुश्च पार्वति  ॥ ःय़्ড়्_४.२७ ॥
मनः स्थैर्यं स्थिरो वायुस्ततो बिन्दुः स्थिरो भवेत् ।
बिन्दुस्थैर्यात्सदा सत्त्वं पिण्डस्थैर्यं प्रजायते  ॥ ःय़्ড়्_४.२८ ॥
इन्द्रियाणां मनो नाथो मनोनाथस्तु मारुतः  ।
मारुतस्य लयो नाथः स लयो नादमाश्रितः  ॥ ःय़्ড়्_४.२९ ॥
सोऽयमेवास्तु मोक्षाख्यो मास्तु वापि मतान्तरे  ।
मनःप्राणलये कश्चिदानन्दः सम्प्रवर्तते  ॥ ःय़्ড়्_४.३० ॥
प्रनष्टश्वासनिश्वासः प्रध्वस्तविषयग्रहः  ।
निश्चेष्टो निर्विकारश्च लयो जयति योगिनाम्  ॥ ःय़्ড়्_४.३१ ॥
उच्छिन्नसर्वसङ्कल्पो निःशेषाशेषचेष्टितः  ।
स्वावगम्यो लयः कोऽपि जायते वागगोचरः  ॥ ःय़्ড়्_४.३२ ॥
यत्र दृष्टिर्लयस्तत्र भूतेन्द्रियसनातनी  ।
सा शक्तिर्जीवभूतानां द्वे अलक्ष्ये लयं गते  ॥ ःय़्ড়्_४.३३ ॥
लयो लय इति प्राहुः कीदृशं लयलक्षणम्  ।
अपुनर्वासनोत्थानाल्लयो विषयविस्मृतिः  ॥ ःय़्ড়्_४.३४ ॥
वेदशास्त्रपुराणानि सामान्यगणिका इव  ।
एकैव शाम्भवी मुद्रा गुप्ता कुलवधूरिव  ॥ ःय़्ড়्_४.३५ ॥

अथ शाम्भवी
अन्तर्लक्ष्यं बहिर्दृष्टिर्निमेषोन्मेषवर्जिता  ।
एषा सा शाम्भवी मुद्रा वेदशास्त्रेषु गोपिता  ॥ ःय़्ড়्_४.३६ ॥

अन्तर्लक्ष्यविलीनचित्तपवनो योगी यदा वर्तते
दृष्ट्या निश्चलतारया बहिरधः पश्यन्नपश्यन्नपि  ।
मुद्रेयं खलु शाम्भवी भवति सा लब्धा प्रसादाद्गुरोः
शून्याशून्यविलक्षणं स्फुरति तत्तत्त्वं पदं शाम्भवम्  ॥ ःय़्ড়्_४.३७ ॥

श्रीशाम्भव्याश्च खेचर्या अवस्थाधामभेदतः  ।
भवेच्चित्तलयानन्दः शून्ये चित्सुखरूपिणि  ॥ ःय़्ড়्_४.३८ ॥
तारे ज्योतिषि संयोज्य किंचिदुन्नमयेद्भ्रुवौ  ।
पूर्वयोगं मनो युञ्जन्नुन्मनीकारकः क्षणात् ॥ ःय़्ড়्_४.३९ ॥
केचिदागमजालेन केचिन्निगमसङ्कुलैः  ।
केचित्तर्केण मुह्यन्ति नैव जानन्ति तारकम्  ॥ ःय़्ড়्_४.४० ॥

अर्धोन्मीलितलोचनः स्थिरमना नासाग्रदत्तेक्षणश्
चन्द्रार्कावपि लीनतामुपनयन्निस्पन्दभावेन यः  ।
ज्योतीरूपमशेषबीजमखिलं देदीप्यमानं परं
तत्त्वं तत्पदमेति वस्तु परमं वाच्यं किमत्राधिकम्  ॥ ःय़्ড়्_४.४१ ॥

दिवा न पूजयेल्लिङ्गं रात्रौ चैव न पूजयेत् ।
सर्वदा पूजयेल्लिङ्गं दिवारात्रिनिरोधतः  ॥ ःय़्ড়्_४.४२ ॥

अथ खेचरी
सव्यदक्षिणनाडीस्थो मध्ये चरति मारुतः  ।
तिष्ठते खेचरी मुद्रा तस्मिन् स्थाने न संशयः  ॥ ःय़्ড়्_४.४३ ॥
इडापिङ्गलयोर्मध्ये शून्यं चैवानिलं ग्रसेत् ।
तिष्ठते खेचरी मुद्रा तत्र सत्यं पुनः पुनः  ॥ ःय़्ড়्_४.४४ ॥
सूर्च्याचन्द्रमसोर्मध्ये निरालम्बान्तरे पुनः  ।
संस्थिता व्योमचक्रे या सा मुद्रा नाम खेचरी  ॥ ःय़्ড়्_४.४५ ॥
सोमाद्यत्रोदिता धारा साक्षात्सा शिववल्लभा  ।
पूरयेदतुलां दिव्यां सुषुम्णां पश्चिमे मुखे  ॥ ःय़्ড়्_४.४६ ॥
पुरस्ताच्चैव पूर्येत निश्चिता खेचरी भवेत् ।
अभ्यस्ता खेचरी मुद्राप्युन्मनी सम्प्रजायते  ॥ ःय़्ড়्_४.४७ ॥
भ्रुवोर्मध्ये शिवस्थानं मनस्तत्र विलीयते  ।
ज्ञातव्यं तत्पदं तुर्यं तत्र कालो न विद्यते  ॥ ःय़्ড়्_४.४८ ॥
अभ्यसेत्खेचरीं तावद्यावत्स्याद्योगनिद्रितः  ।
सम्प्राप्तयोगनिद्रस्य कालो नास्ति कदाचन  ॥ ःय़्ড়्_४.४९ ॥
निरालम्बं मनः कृत्वा न किंचिदपि चिन्तयेत् ।
सबाह्याभ्यन्तरं व्योम्नि घटवत्तिष्ठति ध्रुवम्  ॥ ःय़्ড়्_४.५० ॥
बाह्यवायुर्यथा लीनस्तथा मध्यो न संशयः  ।
स्वस्थाने स्थिरतामेति पवनो मनसा सह  ॥ ःय़्ড়्_४.५१ ॥
एवमभ्यस्यतस्तस्य वायुमार्गे दिवानिशम्  ।
अभ्यासाज्जीर्यते वायुर्मनस्तत्रैव लीयते  ॥ ःय़्ড়्_४.५२ ॥
अमृतैः प्लावयेद्देहमापादतलमस्तकम्  ।
सिद्ध्यत्येव महाकायो महाबलपराक्रमः  ॥ ःय़्ড়्_४.५३ ॥
शक्तिमध्ये मनः कृत्वा शक्तिं मानसमध्यगाम्  ।
मनसा मन आलोक्य धारयेत्परमं पदम्  ॥ ःय़्ড়्_४.५४ ॥
खमध्ये कुरु चात्मानमात्ममध्ये च खं कुरु  ।
सर्वं च खमयं कृत्वा न किंचिदपि चिन्तयेत् ॥ ःय़्ড়्_४.५५ ॥
अन्तः शून्यो बहिः शून्यः शून्यः कुम्भ इवाम्बरे  ।
अन्तः पूर्णो बहिः पूर्णः पूर्णः कुम्भ इवार्णवे  ॥ ःय़्ড়्_४.५६ ॥
बाह्यचिन्ता न कर्तव्या तथैवान्तरचिन्तनम्  ।
सर्वचिन्तां परित्यज्य न किंचिदपि चिन्तयेत् ॥ ःय़्ড়्_४.५७ ॥

सङ्कल्पमात्रकलनैव जगत्समग्रं
सङ्कल्पमात्रकलनैव मनोविलासः  ।
सङ्कल्पमात्रमतिमुत्सृज निर्विकल्पम्
आश्रित्य निश्चयमवाप्नुहि राम शान्तिम्  ॥ ःय़्ড়्_४.५८ ॥

कर्पूरमनले यद्वत्सैन्धवं सलिले यथा  ।
तथा सन्धीयमानं च मनस्तत्त्वे विलीयते  ॥ ःय़्ড়्_४.५९ ॥
ज्ञेयं सर्वं प्रतीतं च ज्ञानं च मन उच्यते  ।
ज्ञानं ज्ञेयं समं नष्टं नान्यः पन्था द्वितीयकः  ॥ ःय़्ড়्_४.६० ॥
मनोदृश्यमिदं सर्वं यत्किंचित्सचराचरम्  ।
मनसो ह्युन्मनीभावाद्द्वैतं नैवोलभ्यते  ॥ ःय़्ড়्_४.६१ ॥
ज्ञेयवस्तुपरित्यागाद्विलयं याति मानसम्  ।
मनसो विलये जाते कैवल्यमवशिष्यते  ॥ ःय़्ড়्_४.६२ ॥
एवं नानाविधोपायाः सम्यक्स्वानुभवान्विताः  ।
समाधिमार्गाः कथिताः पूर्वाचार्यैर्महात्मभिः  ॥ ःय़्ড়्_४.६३ ॥
सुषुम्णायै कुण्डलिन्यै सुधायै चन्द्रजन्मने  ।
मनोन्मन्यै नमस्तुभ्यं महाशक्त्यै चिदात्मने  ॥ ःय़्ড়्_४.६४ ॥
अशक्यतत्त्वबोधानां मूढानामपि संमतम्  ।
प्रोक्तं गोरक्षनाथेन नादोपासनमुच्यते  ॥ ःय़्ড়्_४.६५ ॥

श्रीआदिनाथेन सपादकोटि
लयप्रकाराः कथिता जयन्ति  ।
नादानुसन्धानकमेकमेव
मन्यामहे मुख्यतमं लयानाम्  ॥ ःय़्ড়्_४.६६ ॥

मुक्तासने स्थितो योगी मुद्रां सन्धाय शाम्भवीम्  ।
शृणुयाद्दक्षिणे कर्णे नादमन्तास्थमेकधीः  ॥ ःय़्ড়्_४.६७ ॥

श्रवणपुटनयनयुगल
घ्राणमुखानां निरोधनं कार्यम्  ।
शुद्धसुषुम्णासरणौ
स्फुटममलः श्रूयते नादः  ॥ ःय़्ড়्_४.६८ ॥

आरम्भश्च घटश्चैव तथा परिचयोऽपि च  ।
निष्पत्तिः सर्वयोगेषु स्यादवस्थाचतुष्टयम्  ॥ ःय़्ড়्_४.६९ ॥

अथ आरम्भावस्था
ब्रह्मग्रन्थेर्भवेद्भेदो ह्यानन्दः शून्यसम्भवः  ।
विचित्रः क्वणको देहेऽनाहतः श्रूयते ध्वनिः  ॥ ःय़्ড়्_४.७० ॥
दिव्यदेहश्च तेजस्वी दिव्यगन्धस्त्वरोगवान्  ।
सम्पूर्णहृदयः शून्य आरम्भे योगवान् भवेत् ॥ ःय़्ড়्_४.७१ ॥

अथ घटावस्था
द्वितीयायां घटीकृत्य वायुर्भवति मध्यगः  ।
दृढासनो भवेद्योगी ज्ञानी देवसमस्तदा  ॥ ःय़्ড়्_४.७२ ॥
विष्णुग्रन्थेस्ततो भेदात्परमानन्दसूचकः  ।
अतिशून्ये विमर्दश्च भेरीशब्दस्तदा भवेत् ॥ ःय़्ড়्_४.७३ ॥

अथ परिचयावस्था
तृतीयायां तु विज्ञेयो विहायो मर्दलध्वनिः  ।
महाशून्यं तदा याति सर्वसिद्धिसमाश्रयम्  ॥ ःय़्ড়्_४.७४ ॥
चित्तानन्दं तदा जित्वा सहजानन्दसम्भवः  ।
दोषदुःखजराव्याधिक्षुधानिद्राविवर्जितः  ॥ ःय़्ড়्_४.७५ ॥

अथ निष्पत्त्यवस्था
रुद्रग्रन्थिं यदा भित्त्वा शर्वपीठगतोऽनिलः  ।
निष्पत्तौ वैणवः शब्दः क्वणद्वीणाक्वणो भवेत् ॥ ःय़्ড়्_४.७६ ॥
एकीभूतं तदा चित्तं राजयोगाभिधानकम्  ।
सृष्टिसंहारकर्तासौ योगीश्वरसमो भवेत् ॥ ःय़्ড়्_४.७७ ॥
अस्तु वा मास्तु वा मुक्तिरत्रैवाखण्डितं सुखम्  ।
लयोद्भवमिदं सौख्यं राजयोगादवाप्यते  ॥ ःय़्ড়्_४.७८ ॥
राजयोगमजानन्तः केवलं हठकर्मिणः  ।
एतानभ्यासिनो मन्ये प्रयासफलवर्जितान्  ॥ ःय़्ড়्_४.७९ ॥
उन्मन्यवाप्तये शीघ्रं भ्रूध्यानं मम संमतम्  ।
राजयोगपदं प्राप्तुं सुखोपायोऽल्पचेतसाम्  ।
सद्यः प्रत्ययसन्धायी जायते नादजो लयः  ॥ ःय़्ড়्_४.८० ॥

नादानुसन्धानसमाधिभाजां
योगीश्वराणां हृदि वर्धमानम्  ।
आनन्दमेकं वचसामगम्यं
जानाति तं श्रीगुरुनाथ एकः  ॥ ःय़्ড়्_४.८१ ॥

कर्णौ पिधाय हस्ताभ्यां यः शृणोति ध्वनिं मुनिः  ।
तत्र चित्तं स्थिरीकुर्याद्यावत्स्थिरपदं व्रजेत् ॥ ःय़्ড়्_४.८२ ॥
अभ्यस्यमानो नादोऽयं बाह्यमावृणुते ध्वनिम्  ।
पक्षाद्विक्षेपमखिलं जित्वा योगी सुखी भवेत् ॥ ःय़्ড়्_४.८३ ॥
श्रूयते प्रथमाभ्यासे नादो नानाविधो महान्  ।
ततोऽभ्यासे वर्धमाने श्रूयते सूक्ष्मसूक्ष्मकः  ॥ ःय़्ড়्_४.८४ ॥
आदौ जलधिजीमूतभेरीझर्झरसम्भवाः  ।
मध्ये मर्दलशङ्खोत्था घण्टाकाहलजास्तथा  ॥ ःय़्ড়्_४.८५ ॥
अन्ते तु किङ्किणीवंशवीणाभ्रमरनिःस्वनाः  ।
इति नानाविधा नादाः श्रूयन्ते देहमध्यगाः  ॥ ःय़्ড়्_४.८६ ॥
महति श्रूयमाणेऽपि मेघभेर्यादिके ध्वनौ  ।
तत्र सूक्ष्मात्सूक्ष्मतरं नादमेव परामृशेत् ॥ ःय़्ড়्_४.८७ ॥
घनमुत्सृज्य वा सूक्ष्मे सूक्ष्ममुत्सृज्य वा घने  ।
रममाणमपि क्षिप्तं मनो नान्यत्र चालयेत् ॥ ःय़्ড়्_४.८८ ॥
यत्र कुत्रापि वा नादे लगति प्रथमं मनः  ।
तत्रैव सुस्थिरीभूय तेन सार्धं विलीयते  ॥ ःय़्ড়्_४.८९ ॥
मकरन्दं पिबन् भृङ्गी गन्धं नापेक्षते यथा  ।
नादासक्तं तथा चित्तं विषयान्नहि काङ्क्षते  ॥ ःय़्ড়्_४.९० ॥
मनोमत्तगजेन्द्रस्य विषयोद्यानचारिणः  ।
समर्थोऽयं नियमने निनादनिशिताङ्कुशः  ॥ ःय़्ড়्_४.९१ ॥
बद्धं तु नादबन्धेन मनः सन्त्यक्तचापलम्  ।
प्रयाति सुतरां स्थैर्यं छिन्नपक्षः खगो यथा  ॥ ःय़्ড়्_४.९२ ॥
सर्वचिन्तां परित्यज्य सावधानेन चेतसा  ।
नाद एवानुसन्धेयो योगसाम्राज्यमिच्छता  ॥ ःय़्ড়्_४.९३ ॥
नादोऽन्तरङ्गसारङ्गबन्धने वागुरायते  ।
अन्तरङ्गकुरङ्गस्य वधे व्याधायतेऽपि च  ॥ ःय़्ড়्_४.९४ ॥
अन्तरङ्गस्य यमिनो वाजिनः परिघायते  ।
नादोपास्तिरतो नित्यमवधार्या हि योगिना  ॥ ःय़्ড়्_४.९५ ॥
बद्धं विमुक्तचाञ्चल्यं नादगन्धकजारणात् ।
मनःपारदमाप्नोति निरालम्बाख्यखेऽटनम्  ॥ ःय़्ড়्_४.९६ ॥
नादश्रवणतः क्षिप्रमन्तरङ्गभुजङ्गमम्  ।
विस्मृतय सर्वमेकाग्रः कुत्रचिन्नहि धावति  ॥ ःय़्ড়्_४.९७ ॥
काष्ठे प्रवर्तितो वह्निः काष्ठेन सह शाम्यति  ।
नादे प्रवर्तितं चित्तं नादेन सह लीयते  ॥ ःय़्ড়्_४.९८ ॥
घण्टादिनादसक्तस्तब्धान्तःकरणहरिणस्य  ।
प्रहरणमपि सुकरं स्याच्छरसन्धानप्रवीणश्चेत् ॥ ःय़्ড়्_४.९९ ॥
अनाहतस्य शब्दस्य ध्वनिर्य उपलभ्यते  ।
ध्वनेरन्तर्गतं ज्ञेयं ज्ञेयस्यान्तर्गतं मनः  ।
मनस्तत्र लयं याति तद्विष्णोः परमं पदम्  ॥ ःय़्ড়्_४.१०० ॥
तावदाकाशसङ्कल्पो यावच्छब्दः प्रवर्तते  ।
निःशब्दं तत्परं ब्रह्म परमातेति गीयते  ॥ ःय़्ড়्_४.१०१ ॥
यत्किंचिन्नादरूपेण श्रूयते शक्तिरेव सा  ।
यस्तत्त्वान्तो निराकारः स एव परमेश्वरः  ॥ ःय़्ড়्_४.१०२ ॥

इति नादानुसन्धानम्

सर्वे हठलयोपाया राजयोगस्य सिद्धये  ।
राजयोगसमारूढः पुरुषः कालवञ्चकः  ॥ ःय़्ড়्_४.१०३ ॥
तत्त्वं बीजं हठः क्षेत्रमौदासीन्यं जलं त्रिभिः  ।
उन्मनी कल्पलतिका सद्य एव प्रवर्तते  ॥ ःय़्ড়्_४.१०४ ॥
सदा नादानुसन्धानात्क्षीयन्ते पापसंचयाः  ।
निरञ्जने विलीयेते निश्चितं चित्तमारुतौ  ॥ ःय़्ড়्_४.१०५ ॥
शङ्खदुन्धुभिनादं च न शृणोति कदाचन  ।
काष्ठवज्जायते देह उन्मन्यावस्थया ध्रुवम्  ॥ ःय़्ড়्_४.१०६ ॥
सर्वावस्थाविनिर्मुक्तः सर्वचिन्ताविवर्जितः  ।
मृतवत्तिष्ठते योगी स मुक्तो नात्र संशयः  ॥ ःय़्ড়्_४.१०७ ॥
खाद्यते न च कालेन बाध्यते न च कर्मणा  ।
साध्यते न स केनापि योगी युक्तः समाधिना  ॥ ःय़्ড়्_४.१०८ ॥
न गन्धं न रसं रूपं न च स्पर्शं न निःस्वनम्  ।
नात्मानं न परं वेत्ति योगी युक्तः समाधिना  ॥ ःय़्ড়्_४.१०९ ॥
चित्तं न सुप्तं नोजाग्रत्स्मृतिविस्मृतिवर्जितम्  ।
न चास्तमेति नोदेति यस्यासौ मुक्त एव सः  ॥ ःय़्ড়्_४.११० ॥
न विजानाति शीतोष्णं न दुःखं न सुखं तथा  ।
न मानं नोपमानं च योगी युक्तः समाधिना  ॥ ःय़्ড়्_४.१११ ॥
स्वस्थो जाग्रदवस्थायां सुप्तवद्योऽवतिष्ठते  ।
निःश्वासोच्छ्वासहीनश्च निश्चितं मुक्त एव सः  ॥ ःय़्ড়्_४.११२ ॥
अवध्यः सर्वशस्त्राणामशक्यः सर्वदेहिनाम्  ।
अग्राह्यो मन्त्रयन्त्राणां योगी युक्तः समाधिना  ॥ ःय़्ড়्_४.११३ ॥

यावन्नैव प्रविशति चरन्मारुतो मध्यमार्गे
यावद्विदुर्न भवति दृढः प्राणवातप्रबन्धात् ।
यावद्ध्याने सहजसदृशं जायते नैव तत्त्वं
तावज्ज्ञानं वदति तदिदं दम्भमिथ्याप्रलापः  ॥ ःय़्ড়्_४.११४ ॥

इति हठयोगप्रदीपिकायां समाधिलक्षणं नाम
चतुर्थोपदेशः  ।

