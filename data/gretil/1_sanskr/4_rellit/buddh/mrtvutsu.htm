<HTML><HEAD><META HTTP-EQUIV=CONTENT-TYPE CONTENT="TEXT/HTML; CHARSET=UTF-8">
<title> Mrtyuvancanopadesatarasadhana </title>
<style type="text/css">
  <!--
td {font-family:'Arial Unicode MS', 'Arial Unicode MS Standard', 'Gentium', 'Gandhari Unicode', 
'Lucida Grande', 'CyberBit', 'Bitstream CyberBase', 'Bitstream CyberCJK', 
'Code2000', 'Courier New', 'Doulos SIL', 'Fixedsys Excelsio', 'Free Monospaced', 
'Free Serif', 'Everson Mono Unicode', 'Arial', 'CN-Arial', 'CN-Times';}  -->
 </style></HEAD><BODY><FONT Size=3 Face="Arial Unicode MS, Arial Unicode MS Standard"><BR><BR>

Mrtyuvancanopadesatarasadhana (Mvupts) / SM 112<BR>
Based on the ed. by Johannes Schneider: Vāgīśvarakīrtis Mṛtyuvañcanopadeśa, eine buddhistische Lehrschrift zur Abwehr des Todes.<BR>
Wien : Verlag der Österreichischen Akademie der Wissenschaften 2010.<BR>
(Beiträge zur Kultur- und Geistesgeschichte Asiens ; 66) (Denkschriften der philosophisch-historischen Klasse ; 394)<BR>
ISBN 978-3-7001-6722-8<BR>
p. 235<BR>
<BR>
<BR>
Input by Johannes Schneider<BR>
<BR>
<BR>
<BR>


<!---------------------------------------------------------><BR>
<HR align=left size=1 width="50%" noshade><BR>
THIS <A HREF="http://gretil.sub.uni-goettingen.de/gretil.htm" TARGET="_new">GRETIL</A> TEXT FILE IS FOR REFERENCE PURPOSES ONLY!   <BR>
COPYRIGHT AND TERMS OF USAGE AS FOR SOURCE FILE. <BR>
<BR>
Text converted to Unicode (UTF-8).<BR>
(This file is to be used with a UTF-8 font and your browser's VIEW configuration <BR>
set to UTF-8.)
<P>
<TABLE width="50%">
<tr><td>description:</td>                                                                                                                                                                                                                                                                                                                                                                     <td align=center>multibyte sequence:</td></tr>
<tr><td>long a</td>                                                                                                                                                                                                     <td align=center>  ā   </td></tr>
<tr><td>long A</td>                                                                                                                                                                                                     <td align=center>  Ā   </td></tr>
<tr><td>long i</td>                                                                                                                                                                                                                                                                                                                                                     <td align=center>  ī   </td></tr>
<tr><td>long I</td>                                                                                                                                                                                                     <td align=center>  Ī   </td></tr>
<tr><td>long u</td>                                                                                                                                                                                                     <td align=center>  ū   </td></tr>
<tr><td>long U</td>                                                                                                                                                                                                     <td align=center>  Ū   </td></tr>
<tr><td>vocalic r</td>                                                                                                                                                                                                                                                                                                                                                  <td align=center>  ṛ  </td></tr>
<tr><td>vocalic R</td>                                                                                                                                                                                                                                                                                                                                                  <td align=center>  Ṛ  </td></tr>
<tr><td>long vocalic r</td>                                                                                                                                                                                                                                                                                                                                                                     <td align=center>  ṝ  </td></tr>
<tr><td>vocalic l</td>                                                                                                                                                                                                                                                                                                                                                                     <td align=center>  ḷ  </td></tr>
<tr><td>long vocalic l</td>                                                                                                                                                                                                                                                                                                                                                                                                                                                                                            <td align=center>  ḹ  </td></tr>
<tr><td>velar n</td>                                                                                                                                                                                                    <td align=center>  ṅ  </td></tr>
<tr><td>velar N</td>                                                                                                                                                                                                    <td align=center>  Ṅ  </td></tr>
<tr><td>palatal n</td>                                                                                                                                                                                                                                                                                                                                                  <td align=center>  ñ   </td></tr>
<tr><td>palatal N</td>                                                                                                                                                                                                                                                                                                                                                  <td align=center>  Ñ   </td></tr>
<tr><td>retroflex t</td>                                                                                                                        <td align=center>  ṭ  </td></tr>
<tr><td>retroflex T</td>                                                                                                                        <td align=center>  Ṭ  </td></tr>
<tr><td>retroflex d</td>                                                                                                                        <td align=center>  ḍ  </td></tr>
<tr><td>retroflex D</td>                                                                                                                        <td align=center>  Ḍ  </td></tr>
<tr><td>retroflex n</td>                                                                                                                        <td align=center>  ṇ  </td></tr>
<tr><td>retroflex N</td>                                                                                                                        <td align=center>  Ṇ  </td></tr>
<tr><td>palatal s</td>                                                                                                                                                                                                                                                                                                                                                  <td align=center>  ś   </td></tr>
<tr><td>palatal S</td>                                                                                                                                                                                                                                                                                                                                                  <td align=center>  Ś   </td></tr>
<tr><td>retroflex s</td>                                                                                                                        <td align=center>  ṣ  </td></tr>
<tr><td>retroflex S</td>                                                                                                                        <td align=center>  Ṣ  </td></tr>
<tr><td>anusvara</td>                                                                                                                           <td align=center>  ṃ  </td></tr>
<tr><td>visarga</td>                                                                                                                                                                                                    <td align=center>  ḥ  </td></tr>
<tr><td>long e</td>                                                                                                                                                                                                     <td align=center>  ē   </td></tr>
<tr><td>long o</td>                                                                                                                                                                                                     <td align=center>  ō   </td></tr>
<tr><td>l underbar</td>                                                                                                                                                                                                 <td align=center>  ḻ  </td></tr>
<tr><td>r underbar</td>                                                                                                                         <td align=center>  ṟ  </td></tr>
<tr><td>n underbar</td>                                                                                                                         <td align=center>  ṉ  </td></tr>
<tr><td>k underbar</td>                                                                                                                         <td align=center>  ḵ  </td></tr>
<tr><td>t underbar</td>                                                                                                                         <td align=center>  ṯ  </td></tr>
</TABLE>
<FONT Size=3 Face="Arial Unicode MS, Arial Unicode MS Standard">

Unless indicated otherwise, accents have been dropped in order <BR>
to facilitate word search.<BR>
<BR>
For a comprehensive list of GRETIL encodings and formats see:<BR>
http://gretil.sub.uni-goettingen.de/gretil/gretdiac.pdf<BR>
and<BR>
http://gretil.sub.uni-goettingen.de/gretil/gretdias.pdf<BR>
<BR>
For further information see:<BR>
http://gretil.sub.uni-goettingen.de/gretil.htm<BR>

<BR>
<HR align=left size=1 width="50%" noshade><BR>
<!---------------------------------------------------------><BR>
<BR>
<BR>
<BR>


Mṛtyuvañcanopadeśatārāsādhana<BR>
<BR>
utthāya pūrvasaṃdhyāyāṃ bhūpradeśe manohare /<BR>
mṛdvāsanopaviṣṭaḥ san svahṛdi candramaṇḍale // Mvupts_1 //<BR>
pañcamasya prathamaṃ tu dvitīyasvarayojitam /<BR>
ardhendubindusaṃyuktaṃ sitaraśmivibhūṣitam // Mvupts_2 //<BR>
tasya śuklamayūkhais tu tārām ākṛṣya vyomani /<BR>
dvibhujāṃ sitadehāṃ tu varadotpaladhāriṇīm // Mvupts_3 //<BR>
pañcopacārapūjābhiḥ pūjayitvā tu bhaktitaḥ /<BR>
pāpānāṃ deśanāṃ paścāt tataḥ puṇyānumodanam // Mvupts_4 // <BR>
tatpariṇāmanāṃ caiva triśaraṇagamanaṃ tathā /          <BR>
oṃ śūnyatājñānavajrasvabhāvātmako 'ham iti paṭhet // Mvupts_5 //<BR>
iti svaparaśūnyaṃ vai dhyātvā yogī vidhānavit /     <BR>
sitāravindamadhyasthacandrabimbāsanopari // Mvupts_6 // <BR>
pūrvoktabījaniṣpannāṃ tārādevīṃ manoramām / <BR>
ābaddhavajraparyaṅkāṃ varadotpaladhāriṇīm // Mvupts_7 //<BR>
śaraccandrakarākārāṃ pṛṣṭhacandrasamāśritām /<BR>
sarvālaṅkārasampūrṇāṃ ṣoḍaśābdavapuṣmatīm // Mvupts_8 //<BR>
sarvasaṃbuddhatatputramātaraṃ kāmarūpadhām /<BR>
dhyātvāryatārāṃ hṛdaye tasyāś cakraṃ sitadyuti // Mvupts_9 //<BR>
aṣṭakoṣṭhakam aṣṭābhir akṣaraiḥ paripūritam /<BR>
oṃhāvyañjanamadhyasthasādhyanāmādyanābhikam // Mvupts_10 //<BR>
dhyāyād ekāgracittaḥ san ṣaṇ māsān dṛḍhaniścayaḥ /<BR>
japed akhinnacittaḥ san mantram enaṃ daśākṣaram // Mvupts_11 //<BR>
oṅkāram ādito dattvā paścāt tāre prayojayet /<BR>
tuttāre syāt ture paścāt svāhāntaṃ sārvakarmikaḥ // Mvupts_12 //<BR>
brahmendraviṣṇucandrārkarudradikpālamanmathaiḥ /<BR>
apy akhaṇḍitaromāgro mṛtyuṃ jayati muktavat // Mvupts_13 //<BR>
valīpalitadaurbhāgyavyādhidāridryasaṃkṣayaḥ /<BR>
siṃhādyaṣṭamahābhītiduḥkhasaṃdohanāśanam // Mvupts_14 //<BR>
ayācitānnapānādiharmyavastrādisaṃgamaḥ /<BR>
khaḍgāñjanapādalepabhadrakumbhādisiddhayaḥ // Mvupts_15 //<BR>
kavitā vaktṛtā medhā prajñā caikāntanirmalā /<BR>
anyā ca vāñchitā siddhiś cakrād asmāt prajāyate // Mvupts_16 //<BR>
<BR>
// mṛtyuvañcanopadeśatārāsādhanaṃ samāptam //<BR>
<BR>
<BR>
<BR>
</font></body></html>