<HTML><HEAD><META HTTP-EQUIV=CONTENT-TYPE CONTENT="TEXT/HTML; CHARSET=UTF-8">
<title>The Smaller Sukhavativyuha</title>
<style type="text/css">
  <!--
td {font-family:'Arial Unicode MS', 'Arial Unicode MS Standard', 'Arial';}  -->
 </style></HEAD><BODY><FONT Size=3 Face="Arial Unicode MS, Arial Unicode MS Standard"><BR><BR>

THE SMALLER SUKHAVATIVYUHA<BR>
<BR>
P--Oxford,p.92:Jodoshu,p.194 <BR>
<BR>
Annotation by U.Wogihara (originally written in Japanese. J.212):<BR>
(1)"kAka-peyA" should be "kAka-peyAH".<BR>
(2)According to the Tibetan translation, "cAryaiH" should be "vAdakaiH" or other<BR>
words of the same meaning.<BR>
(3)The existence of  the phrase "teSAM ca manuSyAnAm" is questionable.<BR>
(4)"ca"should be omitted.<BR>
(5)"evaMpramukhA" should be "evaMpramukhAH".<BR>
(6)The phrase "anuttarAyAm samyaksaMbodhau" should be "-ttarAyAH<BR>
samyaksaMbu(sic.)dheH".* <BR>
(7)This daNDa or slash should be omitted.<BR>
<BR>
  (*But see BUDDHIST HYBRID SANSKRIT DICTIONARY, p.78, q.v.<BR>
avinivartanIya.(note by Y.Fujita))<BR>
***************************************************************<BR>
Note: This e-text cannot be used for any commercial purpose.<BR>
Data entry by Yoshimichi Fujita. May 15,2000.<BR>
Mail to zentokuji@hotmail.com<BR>
Web: http://mujintou.lib.net/<BR>
<BR>
<BR>
<BR>
**************************************************************<BR>



<!---------------------------------------------------------><BR>
<HR align=left size=1 width="50%" noshade><BR>
THIS TEXT FILE IS FOR REFERENCE PURPOSES ONLY!   <BR>
COPYRIGHT AND TERMS OF USAGE AS FOR SOURCE FILE. <BR>
<BR>
Text converted to Unicode (UTF-8).<BR>
(This file is be used with a UTF-8 font and your browser's VIEW configuration <BR>
set to UTF-8.)
</font>
<P>
<TABLE width="50%">
<tr><td>description:</td><td align=center>multibyte sequence:</td></tr>
<tr><td>long a</td>          <td align=center>  ā   </td></tr>
<tr><td>long A</td>          <td align=center>  Ā   </td></tr>
<tr><td>long i</td>          <td align=center>  ī   </td></tr>
<tr><td>long I</td>          <td align=center>  Ī   </td></tr>
<tr><td>long u</td>          <td align=center>  ū   </td></tr>
<tr><td>long U</td>          <td align=center>  Ū   </td></tr>
<tr><td>vocalic r</td>       <td align=center>  ṛ  </td></tr>
<tr><td>vocalic R</td>       <td align=center>  Ṛ  </td></tr>
<tr><td>long vocalic r</td>  <td align=center>  ṝ  </td></tr>
<tr><td>vocalic l</td>       <td align=center>  ḷ  </td></tr>
<tr><td>long vocalic l</td>  <td align=center>  ḹ  </td></tr>
<tr><td>velar n</td>         <td align=center>  ṅ  </td></tr>
<tr><td>velar N</td>         <td align=center>  Ṅ  </td></tr>
<tr><td>palatal n</td>       <td align=center>  ñ   </td></tr>
<tr><td>palatal N</td>       <td align=center>  Ñ   </td></tr>
<tr><td>retroflex t</td><td align=center>  ṭ  </td></tr>
<tr><td>retroflex T</td><td align=center>  Ṭ  </td></tr>
<tr><td>retroflex d</td><td align=center>  ḍ  </td></tr>
<tr><td>retroflex D</td><td align=center>  Ḍ  </td></tr>
<tr><td>retroflex n</td><td align=center>  ṇ  </td></tr>
<tr><td>retroflex N</td><td align=center>  Ṇ  </td></tr>
<tr><td>palatal s</td>       <td align=center>  ś   </td></tr>
<tr><td>palatal S</td>       <td align=center>  Ś   </td></tr>
<tr><td>retroflex s</td><td align=center>  ṣ  </td></tr>
<tr><td>retroflex S</td><td align=center>  Ṣ  </td></tr>
<tr><td>anusvara</td>        <td align=center>  ṃ  </td></tr>
<tr><td>visarga</td>         <td align=center>  ḥ  </td></tr>
<tr><td>long e</td>          <td align=center>  ē   </td></tr>
<tr><td>long o</td>          <td align=center>  ō   </td></tr>
<tr><td>l underbar</td>      <td align=center>  ḻ  </td></tr>
<tr><td>r underbar</td>      <td align=center>  ṟ  </td></tr>
<tr><td>n underbar</td>      <td align=center>  ṉ  </td></tr>
<tr><td>k underbar</td>      <td align=center>  ḵ  </td></tr>
<tr><td>t underbar</td>      <td align=center>  ṯ  </td></tr>
</TABLE>
<FONT Size=3 Face="Arial Unicode MS, Arial Unicode MS Standard">

Unless indicated otherwise, accents have been dropped in order <BR>
to facilitate word search.<BR>
<BR>
For a comprehensive list of GRETIL encodings and formats see:<BR>
www.sub.uni-goettingen.de/ebene_1/fiindolo/gretil/gretdiac.pdf<BR>
and<BR>
www.sub.uni-goettingen.de/ebene_1/fiindolo/gretil/gretdias.pdf
<BR>
<HR align=left size=1 width="50%" noshade><BR>
<!---------------------------------------------------------><BR>
<BR>
<BR>
<BR>

<BR>
<BR>
     // namaḥ sarvajñāya //<BR>
  evaṃ mayā śrutaṃ / ekasmin samaye bhagavāñ śrāvastyāṃ viharati <BR>
sma jetavane 'nāthapiṃḍadasyārāme mahatā bhikṣusaṃghena sārdham<BR>
ardhatrayodaśabhir <BR>
bhikṣuśatair abhijñānābhijñātaiḥ sthavirair mahāśrāvakaiḥ sarvair arhadbhiḥ /<BR>
tadyathā sthavireṇa ca śāriputreṇa mahāmaudgalyāyanena ca mahākāśyapena <BR>
ca mahākapphiṇena ca mahākātyāyanena ca mahākauṣṭhilena <BR>
ca revatena ca śuddhipaṃthakena ca naṃdena cānaṃdena ca rāhulena ca <BR>
gavāṃpatinā ca bharadvājena ca kālodayinā ca vakkulena cāniruddhena <BR>
ca / etaiś cānyaiś ca saṃbahulair mahāśrāvakaiḥ saṃbahulaiś ca bodhisattvair <BR>
mahāsattvaiḥ / tadyathā maṃjuśriyā ca kumārabhūtenājitena ca <BR>
bodhisattvena gaṃdhahastinā ca bodhisattvena nityodyuktena ca<BR>
bodhisattvenānikṣiptadhureṇa <BR>
ca bodhisattvena / etaiś cānyaiś ca saṃbahulair bodhisattvair <BR>
mahāsattvaiḥ / śakreṇa ca devānām iṃdreṇa brahmaṇā ca sahāṃpatinā / <BR>
etaiś cānyaiś ca saṃbahulair devaputranayutaśatasahasraiḥ //1//<BR>
  P--O.93:J.196<BR>
  tatra khalu bhagavān āyuṣmaṃtaṃ śāriputram āmaṃtrayati sma / asti <BR>
śāriputra paścime digbhāga ito buddhakṣetraṃ koṭiśatasahasraṃ buddhakṣetrāṇām <BR>
atikramya sukhāvatī nāma lokadhātuḥ / tatrāmitāyurnāma tathāgato <BR>
'rhan samyaksaṃbuddha etarhi tiṣṭhati dhriyate yāpayati dharmaṃ ca <BR>
deśayati / tat kiṃ manyase śāriputra kena kāraṇena sā lokadhātuḥ <BR>
sukhāvatīty ucyate / tatra khalu punaḥ śāriputra sukhāvatyāṃ lokadhātau <BR>
nāsti sattvānāṃ kāyaduḥkhaṃ na cittaduḥkhaṃ apramāṇāny eva sukhakāraṇāni /<BR>
tena kāraṇena sā lokadhātuḥ sukhāvatīty ucyate //2//<BR>
  punar aparaṃ śāriputra sukhāvatī lokadhātuḥ saptabhir vedikābhiḥ <BR>
saptabhis tālapaṃktibhiḥ kiṃkiṇījālaiś ca samalaṃkṛtā samaṃtato 'nuparikṣiptā <BR>
citrā darśanīyā caturṇāṃ ratnānāṃ / tadyathā suvarṇasya <BR>
rūpyasya vaiḍūryasya sphaṭikasya / evaṃrūpaiḥ śāriputra buddhakṣetraguṇavyūhaiḥ <BR>
samalaṃkṛtaṃ tadbuddhakṣetraṃ //3//<BR>
  punar aparaṃ śāriputra sukhāvatyāṃ lokadhātau saptaratnamayyaḥ puṣkariṇyaḥ / <BR>
tadyathā suvarṇasya rūpyasya vaiḍūryasya sphaṭikasya lohita-<BR>
muktasyāśmagarbhasya musāragalvasya saptamasya ratnasya / aṣṭāṃgopetavāri-<BR>
paripūrṇāḥ samatīrthakāḥ kākapeyā(1) suvarṇavālukāsaṃstṛtāḥ / <BR>
tāsu ca puṣkariṇīṣu samaṃtāc caturdiśaṃ catvāri sopānāni citrāṇi <BR>
darśanīyāni caturṇāṃ ratnānāṃ / tadyathā suvarṇasya rūpyasya vaiḍūryasya <BR>
sphaṭikasya / tāsāṃ ca puṣkariṇīnāṃ samaṃtād ratnavṛkṣā jātāś citrā <BR>
darśanīyā saptānāṃ ratnānāṃ / tadyathā suvarṇasya rūpyasya vaiḍūryasya <BR>
sphaṭikasya lohitamuktasyāśmagarbhasya musāragalvasya saptamasya <BR>
P--O.94:J.198<BR>
ratnasya / tāsu ca puṣkariṇīṣu saṃti padmāni jātāni nīlāni <BR>
nīlavarṇāni nīlanirbhāsāni nīlanidarśanāni / pītāni <BR>
pītavarṇāni pītanirbhāsāni pītanidarśanāni / lohitāni <BR>
lohitavarṇāni lohitanirbhāsāni lohitanidarśanāni / avadātāny <BR>
avadātavarṇāny avadātanirbhāsāny avadātanidarśanāni / citrāni <BR>
citravarṇāni citranirbhāsāni citranidarśanāni śakaṭacakra-<BR>
pramāṇapariṇāhāni / evaṃrūpaiḥ śāriputra buddhakṣetraguṇavyūhaiḥ samalaṃkṛtaṃ <BR>
tadbuddhakṣetraṃ //4//<BR>
  punar aparaṃ śāriputra tatra buddhakṣetre nityapravāditāni divyāni <BR>
tūryāṇi suvarṇavarṇā ca mahāpṛthivī ramaṇīyā / tatra ca buddhakṣetre <BR>
triṣkṛtvo rātrau triṣkṛtvo divasasya puṣpavarṣaṃ pravarṣati divyānāṃ <BR>
māṃdāravapuṣpāṇāṃ / tatra ye sattvā upapannās ta ekena purobhaktena <BR>
koṭiśatasahasraṃ buddhānāṃ vaṃdaṃty anyāṃl lokadhātūn gatvā / ekaikaṃ ca <BR>
tathāgataṃ koṭiśatasahasrābhiḥ puṣpavṛṣṭibhir abhyavakīrya punar api <BR>
tām eva lokadhātum āgacchaṃti divāvihārāya / evaṃrūpaiḥ śāriputra <BR>
buddhakṣetraguṇavyūhaiḥ samalaṃkṛtaṃ tadbuddhakṣetraṃ //5//<BR>
  punar aparaṃ śāriputra tatra buddhakṣetre saṃti haṃsāḥ kraiṃcā mayūrāś ca / <BR>
te triṣkṛtvo rātrau triṣkṛtvo divasasya saṃnipatya saṃgītiṃ kurvaṃti <BR>
sma svakasvakāni ca rutāni pravyāharaṃti / teṣāṃ pravyāharatām <BR>
iṃdriyabalabodhyaṃgaśabdo niścarati / tatra teṣāṃ manuṣyāṇāṃ taṃ śabdaṃ <BR>
śrutvā buddhamanasikāra utpadyate dharmamanasikāra utpadyate saṃghamanasikāra <BR>
utpadyate // tat kiṃ manyase śāriputra tiryagyonigatās te <BR>
P--O.95:J.200<BR>
sattvāḥ / na punar evaṃ draṣṭavyaṃ / tat kasmād dhetoḥ / nāmāpi śāriputra <BR>
tatra buddhakṣetre nirayāṇāṃ nāsti tiryagyonīnāṃ yamalokasya <BR>
nāsti / te punaḥ pakṣisaṃghās tenāmitāyuṣā tathāgatena nirmitā <BR>
dharmaśabdaṃ niścārayaṃti / evaṃrūpaiḥ śāriputra buddhakṣetraguṇavyūhaiḥ <BR>
samalaṃkṛtaṃ tadbuddhakṣetraṃ //6//<BR>
  punar aparaṃ śāriputra tatra buddhakṣetre tāsāṃ ca tālapaṃktīnāṃ teṣāṃ ca <BR>
kiṃkiṇījālānāṃ vāteritānāṃ valgur manojñaḥ śabdo niścarati / <BR>
tadyathāpi nāma śāriputra koṭiśatasahasrāṃgikasya divyasya tūryasya <BR>
cāryaiḥ(2) saṃpravāditasya valgur manojñaḥ śabdo niścarati evam eva <BR>
śāriputra tāsāṃ ca tālapaṃktīnāṃ teṣāṃ ca kiṃkiṇījālānāṃ <BR>
vāteritānāṃ valgur manojñaḥ śabdo niścarati / tatra teṣāṃ manuṣyāṇāṃ <BR>
taṃ śabdaṃ śrutvā buddhānusmṛtiḥ kāye saṃtiṣṭhati dharmānusmṛtiḥ kāye <BR>
saṃtiṣṭhati saṃghānusmṛtiḥ kāye saṃtiṣṭhati / evaṃrūpaiḥ śāriputra <BR>
buddhakṣetraguṇavyūhaiḥ samalaṃkṛtaṃ tadbuddhakṣetraṃ //7//<BR>
  tat kiṃ manyase śāriputra kena kāraṇena sa tathāgato 'mitāyur nāmocyate / <BR>
tasya khalu punaḥ śāriputra tathāgatasya teṣāṃ ca manuṣyāṇām(3) <BR>
aparimitam āyuḥpramāṇaṃ / tena kāraṇena sa tathāgato 'mitāyur nāmocyate / <BR>
tasya ca śāriputra tathāgatasya daśa kalpā anuttarāṃ <BR>
samyaksaṃbodhim abhisaṃbuddhasya //8//<BR>
  tat kiṃ manyase śāriputra kena kāraṇena sa tathāgato 'mitābho <BR>
nāmocyate / tasya khalu punaḥ śāriputra tathāgatasyābhāpratihatā <BR>
sarvabuddhakṣetreṣu / tena kāraṇena sa tathāgato 'mitābho nāmocyate // <BR>
P--O.96:J.202<BR>
tasya ca śāriputra tathāgatasyāprameyaḥ śrāvakasaṃgho yeṣāṃ na sukaraṃ <BR>
pramāṇam ākhyātuṃ śuddhānām arhatāṃ / evaṃrūpaiḥ śāriputra<BR>
buddhakṣetraguṇavyūhaiḥ <BR>
samalaṃkṛtaṃ tadbuddhakṣetraṃ //9//<BR>
  punar aparaṃ śāriputra ye 'mitāyuṣas tathāgatasya buddhakṣetre sattvā <BR>
upapannāḥ śuddhā bodhisattvā avinivartanīyā ekajātipratibaddhās <BR>
teṣāṃ śāriputra bodhisattvānāṃ na sukaraṃ pramāṇam ākhyātum<BR>
anyatrāprameyāsaṃkhyeyā <BR>
iti saṃkhyāṃ gacchaṃti // tatra khalu punaḥ śāriputra <BR>
buddhakṣetre sattvaiḥ praṇidhānaṃ kartavyaṃ / tat kasmād dhetoḥ / yatra hi nāma <BR>
tathārūpaiḥ satpuruṣaiḥ saha samavadhānaṃ bhavati / nāvaramātrakeṇa <BR>
śāriputra kuśalamūlenāmitāyuṣas tathāgatasya buddhakṣetre sattvā upapadyaṃte / <BR>
yaḥ kaścic chāriputra kulaputro vā kuladuhitā vā tasya <BR>
bhagavato 'mitāyuṣas tathāgatasya nāmadheyaṃ śroṣyati śrutvā ca manasikariṣyati <BR>
ekarātraṃ vā dvirātraṃ vā trirātraṃ vā catūrātraṃ vā <BR>
paṃcarātraṃ vā ṣaḍrātraṃ vā saptarātraṃ vāvikṣiptacitto manasikariṣyati <BR>
yadā sa kulaputro vā kuladuhitā vā kālaṃ kariṣyati tasya kālaṃ <BR>
kurvataḥ so 'mitāyus tathāgataḥ śrāvakasaṃghaparivṛto bodhisattvagaṇapuraskṛtaḥ <BR>
purataḥ sthāsyati so 'viparyastacittaḥ kālaṃ kariṣyati ca(4) / <BR>
sa kālaṃ krtvā tasyaivāmitāyuṣas tathāgatasya buddhakṣetre sukhāvatyāṃ <BR>
lokadhātāv upapatsyate / tasmāt tarhi śāriputra idam arthavaśam saṃpaśyamāna <BR>
evaṃ vadāmi satkṛtya kulaputreṇa vā kuladuhitrā vā tatra buddhakṣetre <BR>
cittapraṇidhānaṃ kartavyaṃ //10//<BR>
  tadyathāpi nāma śāriputra aham etarhi tāṃ parikīrtayāmi evam eva <BR>
P--O.97:J.204<BR>
śāriputra pūrvasyāṃ diśy akṣobhyo nāma tathāgato merudhvajo nāma <BR>
tathāgato mahāmerur nāma tathāgato meruprabhāso nāma tathāgato <BR>
maṃjudhvajo nāma tathāgata evaṃpramukhāḥ śāriputra pūrvasyāṃ diśi <BR>
gaṃgānadīvālukopamā buddhā bhagavaṃtaḥ svakasvakāni buddhakṣetrāṇi <BR>
jihveṃdriyeṇa saṃcchādayitvā nirveṭhanaṃ kurvaṃti / pratīyatha yūyam idam<BR>
aciṃtyaguṇa-<BR>
parikīrtanaṃ sarvabuddhaparigrahaṃ nāma dharmaparyāyaṃ //11//<BR>
  evaṃ dakṣiṇasyāṃ diśi caṃdrasūryapradīpo nāma tathāgato yaśaḥprabho <BR>
nāma tathāgato mahārciskaṃdho nāma tathāgato merupradīpo nāma <BR>
tathāgato 'naṃtavīryo nāma tathāgata evaṃpramukhāḥ śāriputra dakṣiṇasyāṃ <BR>
diśi gaṃgānadīvālukopamā buddhā bhagavaṃtaḥ svakasvakāni <BR>
buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti / pratīyatha <BR>
yūyam idam aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ <BR>
//12//<BR>
  evaṃ paścimāyāṃ diśy amitāyur nāma tathāgato 'mitaskaṃdho nāma <BR>
tathāgato 'mitadhvajo nāma tathāgato mahāprabho nāma tathāgato <BR>
mahāratnaketur nāma tathāgataḥ śuddharaśmiprabho nāma tathāgata evaṃpramukhāḥ <BR>
śāriputra paścimāyāṃ diśi gaṃgānadīvālukopamā buddhā <BR>
bhagavaṃtaḥ svakasvakāni buddhakṣetrāṇi jihveṃdriyeṇa saṃcchādayitvā <BR>
nirveṭhanaṃ kurvaṃti / pratīyatha yūyam idam aciṃtyaguṇaparikīrtanaṃ<BR>
sarvabuddhaparigrahaṃ <BR>
nāma dharmaparyāyaṃ //13//<BR>
  evam uttarāyāṃ diśi mahārciskaṃdho nāma tathāgato vaiśvānaranirghoṣo <BR>
nāma tathāgato duṃdubhisvaranirghoṣo nāma tathāgato <BR>
P--O.98:J.206<BR>
duṣpradharṣo nāma tathāgata ādityasaṃbhavo nāma tathāgato jaleniprabho <BR>
nāma tathāgataḥ prabhākaro nāma tathāgata evaṃpramukhā(5) śāriputrottarāyāṃ <BR>
diśi gaṃgānadīvālukopamā buddhā bhagavaṃtaḥ svakasvakāni <BR>
buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti / <BR>
pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma <BR>
dharmaparyāyaṃ //14//<BR>
  evam adhastāyāṃ diśi siṃho nāma tathāgato yaśo nāma tathāgato <BR>
yaśaḥprabhāso nāma tathāgato dharmo nama tathāgato dharmadharo <BR>
nāma tathāgato dharmadhvajo nāma tathāgata evaṃpramukhāḥ śāriputrādhastāyāṃ <BR>
diśi gaṃgānadīvālukopamā buddhā bhagavaṃtaḥ svakasvakāni <BR>
buddhakṣetrāṇi jihveṃdriyeṇa saṃcchādayitvā nirveṭhanaṃ kurvaṃti / <BR>
pratīyatha yūyam idam aciṃtyaguṇaparikīrtanaṃ sarvabuddhaparigrahaṃ nāma <BR>
dharmaparyāyaṃ //15//<BR>
  evam upariṣṭhāyāṃ diśi brahmaghoṣo nāma tathāgato nakṣatrarājo <BR>
nāma tathāgata iṃdraketudhvajarājo nāma tathāgato gaṃdhottamo nama <BR>
tathāgato gaṃdhaprabhāso nāma tathāgato mahārciskaṃdho nāma tathāgato <BR>
ratnakusumasaṃpuṣpitagātro nāma tathāgataḥ sāleṃdrarājo nāma <BR>
tathāgato ratnotpalaśrīr nāma tathāgataḥ sarvārthadarśo nāma tathāgataḥ <BR>
sumerukalpo nāma tathāgata evaṃpramukhāḥ śāriputropariṣṭhāyāṃ diśi <BR>
gaṃgānadīvālukopamā buddhā bhagavaṃtaḥ svakasvakāni buddhakṣetrāṇi <BR>
jihveṃdriyeṇa saṃcchādayitvā nirveṭhanaṃ kurvaṃti / pratīyatha yūyam idam <BR>
aciṃtyaguṇaparikīrtanaṃ sarvabuddhaparigrahaṃ nāma dharmaparyāyaṃ //16//<BR>
P--O.99:J.208<BR>
  tat kiṃ manyase śāriputra kena kāraṇenāyaṃ dharmaparyāyaḥ sarvabuddhaparigraho <BR>
nāmocyate / ye kecic chāriputra kulaputrā vā kuladuhitaro <BR>
vāsya dharmaparyāyasya nāmadheyaṃ śroṣyaṃti teṣāṃ ca buddhānāṃ bhagavatāṃ <BR>
nāmadheyaṃ dhārayiṣyaṃti sarve te buddhaparigṛhītā bhaviṣyaṃty avinivartanīyāś <BR>
ca bhaviṣyaṃty anuttarāyāṃ samyaksaṃbodhau(6) / tasmāt tarhi śāriputra <BR>
śraddadhādhvaṃ pratīyatha mākāṃkṣayatha mama ca teṣāṃ ca buddhānāṃ bhagavatāṃ<BR>
/ <BR>
ye kecic chāriputra kulaputrā vā kuladuhitaro vā tasya <BR>
bhagavato 'mitāyuṣas tathāgatasya buddhakṣetre cittapraṇidhānaṃ kariṣyaṃti <BR>
kṛtaṃ vā kurvaṃti vā sarve te 'vinivartanīyā bhaviṣyaṃty anuttarāyāṃ <BR>
samyaksaṃbodhau(6) tatra ca buddhakṣetra upapatsyaṃty upapannā vopapadyaṃti vā<BR>
/ <BR>
tasmāt tarhi śāriputra śrāddhaiḥ kulaputraiḥ kuladuhitṛbhiś ca tatra buddhakṣetre <BR>
cittapraṇidhir utpādayitavyaḥ //17//<BR>
  tadyathāpi nāma śāriputrāham etarhi teṣāṃ buddhānāṃ bhagavatām<BR>
evamaciṃtyaguṇān <BR>
parikīrtayāmi evam eva śāriputra mamāpi te buddhā <BR>
 bhagavaṃta evamaciṃtyaguṇān parikīrtayaṃti / suduṣkaraṃ bhagavatā śākyamuninā <BR>
śākyādhirājena kṛtaṃ / sahāyāṃ lokadhātāv anuttarāṃ <BR>
samyaksaṃbodhim abhisaṃbudhya sarvalokavipratyayanīyo dharmo deśitaḥ <BR>
kalpakaṣāye sattvakaṣāye dṛṣṭikaṣāya āyuṣkaṣāye kleśakaṣāye //18//<BR>
  tan mamāpi śāriputra paramaduṣkaraṃ yan mayā sahāyāṃ lokadhātāv <BR>
anuttarāṃ samyaksaṃbodhim abhisaṃbudhya sarvalokavipratyayanīyo dharmo <BR>
deśitaḥ sattvakaṣāye dṛṣṭikaṣāye kleśakaṣāya āyuṣkaṣāye kalpakaṣāye <BR>
//19//<BR>
P--O.100:J.210<BR>
  idam avocad bhagavān āttamanāḥ /(7) āyuṣmāñ śāriputras te ca bhikṣavas <BR>
te ca bodhisattvāḥ sadevamānuṣāsuragaṃdharvaś ca loko bhagavato <BR>
bhāsitam abhyanaṃdan //20//<BR>
                      // sukhāvatīvyūho nāma mahāyānasūtraṃ //<BR>
<BR>
<BR>
<BR>
<BR>
<BR>
</font></body></html>