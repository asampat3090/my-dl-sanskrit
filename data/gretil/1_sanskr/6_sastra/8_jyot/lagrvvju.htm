<HTML><HEAD><META HTTP-EQUIV=CONTENT-TYPE CONTENT="TEXT/HTML; CHARSET=UTF-8">
<title>Lagadha: Rgvedavedangajyotisa</title>
<style type="text/css">
  <!--
td {font-family:'Arial Unicode MS', 'Arial Unicode MS Standard', 'Arial';}  -->
 </style></HEAD><BODY><FONT Size=3 Face="Arial Unicode MS, Arial Unicode MS Standard"><BR><BR>

Lagadha: Rgvedavedangajyotisa<BR>
Based on the edition by K. V. Sarma,<BR>
New Delhi: Indian National Science Academy (?)<BR>
<BR>
Input by Oliver Hellwig (hellwig7@gmx.de), Berlin, 2001/02<BR>
<BR>
Der digitalisierte Text kann in jedem Rahmen ohne <BR>
Einschraenkungen genutzt werden. Allerdings sollte ein <BR>
Hinweis auf den Einleser enthalten sein.<BR>
<BR>


<!---------------------------------------------------------><BR>
<HR align=left size=1 width="50%" noshade><BR>
THIS TEXT FILE IS FOR REFERENCE PURPOSES ONLY!   <BR>
COPYRIGHT AND TERMS OF USAGE AS FOR SOURCE FILE. <BR>
<BR>
Text converted to Unicode (UTF-8).<BR>
(This file is to be used with a UTF-8 font and your browser's VIEW configuration <BR>
set to UTF-8.)
</font>
<P>
<TABLE width="50%">
<tr><td>description:</td><td align=center>multibyte sequence:</td></tr>
<tr><td>long a</td>          <td align=center>  ā   </td></tr>
<tr><td>long A</td>          <td align=center>  Ā   </td></tr>
<tr><td>long i</td>          <td align=center>  ī   </td></tr>
<tr><td>long I</td>          <td align=center>  Ī   </td></tr>
<tr><td>long u</td>          <td align=center>  ū   </td></tr>
<tr><td>long U</td>          <td align=center>  Ū   </td></tr>
<tr><td>vocalic r</td>       <td align=center>  ṛ  </td></tr>
<tr><td>vocalic R</td>       <td align=center>  Ṛ  </td></tr>
<tr><td>long vocalic r</td>  <td align=center>  ṝ  </td></tr>
<tr><td>vocalic l</td>       <td align=center>  ḷ  </td></tr>
<tr><td>long vocalic l</td>  <td align=center>  ḹ  </td></tr>
<tr><td>velar n</td>         <td align=center>  ṅ  </td></tr>
<tr><td>velar N</td>         <td align=center>  Ṅ  </td></tr>
<tr><td>palatal n</td>       <td align=center>  ñ   </td></tr>
<tr><td>palatal N</td>       <td align=center>  Ñ   </td></tr>
<tr><td>retroflex t</td><td align=center>  ṭ  </td></tr>
<tr><td>retroflex T</td><td align=center>  Ṭ  </td></tr>
<tr><td>retroflex d</td><td align=center>  ḍ  </td></tr>
<tr><td>retroflex D</td><td align=center>  Ḍ  </td></tr>
<tr><td>retroflex n</td><td align=center>  ṇ  </td></tr>
<tr><td>retroflex N</td><td align=center>  Ṇ  </td></tr>
<tr><td>palatal s</td>       <td align=center>  ś   </td></tr>
<tr><td>palatal S</td>       <td align=center>  Ś   </td></tr>
<tr><td>retroflex s</td><td align=center>  ṣ  </td></tr>
<tr><td>retroflex S</td><td align=center>  Ṣ  </td></tr>
<tr><td>anusvara</td>        <td align=center>  ṃ  </td></tr>
<tr><td>visarga</td>         <td align=center>  ḥ  </td></tr>
<tr><td>long e</td>          <td align=center>  ē   </td></tr>
<tr><td>long o</td>          <td align=center>  ō   </td></tr>
<tr><td>l underbar</td>      <td align=center>  ḻ  </td></tr>
<tr><td>r underbar</td>      <td align=center>  ṟ  </td></tr>
<tr><td>n underbar</td>      <td align=center>  ṉ  </td></tr>
<tr><td>k underbar</td>      <td align=center>  ḵ  </td></tr>
<tr><td>t underbar</td>      <td align=center>  ṯ  </td></tr>
</TABLE>
<FONT Size=3 Face="Arial Unicode MS, Arial Unicode MS Standard">

Unless indicated otherwise, accents have been dropped in order <BR>
to facilitate word search.<BR>
<BR>
For a comprehensive list of GRETIL encodings and formats see:<BR>
www.sub.uni-goettingen.de/ebene_1/fiindolo/gretil/gretdiac.pdf<BR>
and<BR>
www.sub.uni-goettingen.de/ebene_1/fiindolo/gretil/gretdias.pdf
<BR>
<HR align=left size=1 width="50%" noshade><BR>
<!---------------------------------------------------------><BR>
<BR>
<BR>
<BR>

pañcasaṃvatsaramayaṃ yugādhyakṣaṃ prajāpatim /<BR>
dinartvayanam āsāṅgaṃ praṇamya śirasā śuciḥ // 1<BR>
praṇamya śirasā kālam abhivādya sarasvatīm /<BR>
kālajñānaṃ pravakṣyāmi lagadhasya mahātmanaḥ // 2<BR>
jyotiṣām ayanaṃ kṛtsnaṃ pravakṣyāmy anupūrvaśaḥ /<BR>
viprāṇāṃ sammataṃ loke yajñakālārthasiddhaye // 3<BR>
nirekaṃ dvādaśārdhābdaṃ dviguṇaṃ gatasaṃjñikam /<BR>
ṣaṣṭyā ṣaṣṭyā yutaṃ dvābhyāṃ parvaṇāṃ rāśir ucyate // 4<BR>
svar ākramete somārkau yadā sākaṃ savāsavau /<BR>
syāt tadādi yugaṃ māghastapaḥ śuklo 'yanaṃ hy udak // 5<BR>
prapadyete śraviṣṭhādau sūryācandramasāv udak /<BR>
sārpārdhe dakṣiṇārkas tu māghaśrāvaṇayoḥ sadā // 6<BR>
gharmavṛddhir apāṃ prasthaḥ kṣapāhrāsa udaggatau /<BR>
dakṣiṇe tau viparyāsaḥ ṣaṇmuhūrtyayanena tu // 7<BR>
dviguṇaṃ saptamaṃ cāhur ayanādyaṃ trayodaśam /<BR>
caturthaṃ daśamaṃ ca dviryugmādyaṃ bahule 'py ṛtau // 8<BR>
vasus tvaṣṭā bhavo 'jaś ca mitraḥ sarpāśvinau jalam /<BR>
dhātā kaś cāyanādyāś cārthapañcamabhas tv ṛtuḥ // 9<BR>
bhāṃśāḥ syur aṣṭakāḥ kāryāḥ pakṣadvādaśakodgatāḥ /<BR>
ekādaśaguṇaś conaḥ śukle 'rdhaṃ caindavā yadi // 10<BR>
kāryā bhāṃśāṣṭakasthāne kalā ekānnaviṃśatiḥ /<BR>
ūnasthāne trisaptatim udvaped ūnasaṃmitāḥ // 11<BR>
tryaṃśo bhaśeṣo divasāṃśabhāgaś caturdaśaś cāpy anīya bhinnam /<BR>
bhārdhe 'dhike cāpi gate paro 'ṃśo dvāv uttamaikaṃ pnavakairavedyam // 12<BR>
pakṣāt pañcadaśāc cordhvaṃ tadbhuktam iti nirdiśet /<BR>
navabhis tūdgato 'ṃśaḥ syād ūnāṃśadvyadhikena tu // 13<BR>
jau drā ghaḥ khe śve 'hī ro ṣā cin mū ṣa ṇyaḥ sū mā dhā ṇaḥ /<BR>
re mṛ ghrāḥ svā 'po 'jaḥ kṛ ṣyo ha jye ṣṭhā ittṛkṣā liṅgaiḥ // 14<BR>
jāvādyaṃśaiḥ samaṃ vidyāt pūrvārdhe parvasūttare /<BR>
bhādānaṃ syāt caturdaśyāṃ kāṣṭhānāṃ devinā kalāḥ // 15<BR>
kalā daśa saviṃśā syāt dve muhūrtasya nāḍike /<BR>
dyutriṃśat tatkalānāṃ tu ṣaṭchatī tryadhikaṃ bhavet // 16<BR>
nāḍike dve muhūrtas tu pañcāśatpalam āḍhakam /<BR>
āḍhakāt kumbhako droṇaḥ kuṭapair vardhate tribhiḥ // 17<BR>
sasaptakaṃ bhayuk somaḥ sūryo dyūni trayodaśa /<BR>
navabhāni ca pañcāhnaḥ kāṣṭhāḥ pañcākṣarāḥ smṛtāḥ // 18<BR>
śraviṣṭhāyāṃ gaṇābhyastān prāgvilagnān vinirdiśet /<BR>
staryān māsān ṣaḍabhyastān vidyāc cāndramasān ṛtun // 19<BR>
atītaparvabhāgebhyaḥ śodhayed dviguṇāṃ tithim /<BR>
teṣu maṇḍalabhāgeṣu tithiniṣṭhāṃgato raviḥ // 20<BR>
yāḥ parvabhādānakalās tāsu saptaguṇāṃ tithim /<BR>
prakṣipet tatsamūhas tu vidyād ādānikīḥ kalāḥ // 21<BR>
yad uttarasyāyanato gataṃ syāc cheṣaṃ tu yad dakṣiṇato 'yanasya /<BR>
tad ekaṣaṣṭyā dviguṇaṃ vibhaktaṃ sadvādaśaṃ syād divasapramāṇam // 22<BR>
yad ardhaṃ dinabhāgānāṃ sadā parvaṇi parvaṇi /<BR>
ṛtuśeṣaṃ tu tad vidyāt saṃkhyāya sahaparvaṇām // 23<BR>
ity upāyasamuddeśo bhūyo 'py ahnaḥ prakalpayet /<BR>
jñeyarāśigatābhyastaṃ vibhajet jñānarāśinā // 24<BR>
agniḥ prajāpatiḥ somo rudro 'ditir bṛhaspatiḥ /<BR>
sarpāś ca pitaraś caiva bhagaś caivāryamāpi ca // 25<BR>
savitā tvaṣṭātha vāyuś cendrāgnī mitra eva ca /<BR>
indro niṛrtir āpo vai viśvedevās tathaiva ca // 26<BR>
viṣnur vasavo varuṇo 'ja ekapāt tathaiva ca /<BR>
ahirbudhnyas tathā pūṣā aśvinau yama eva ca // 27<BR>
nakṣatradevatā etā etābhir yajñakarmaṇi /<BR>
yajamānasya śāstrajñair nāma nakṣatrajaṃ smṛtam // 28<BR>
ity evaṃ māsavarṣāṇāṃ muhūrtodayaparvaṇām /<BR>
dinartvayanam āsāṅgaṃ vyākhyānaṃ lagadho 'bravīt // 29<BR>
somasūryastṛcaritaṃ lokaṃ loke ca sammatim /<BR>
somasūryastṛcaritaṃ vidvān vedavid aśnute // 30<BR>
viṣuvaṃ tadguṇaṃ dvābhyāṃ rūpahīnaṃ tu ṣaḍguṇam /<BR>
yal labdhaṃ tāni parvāṇi tathārdhaṃ sā tithir bhavet // 31<BR>
māghaśuklapravṛttasya pauṣakṛṣnasamāpinaḥ /<BR>
yugasya pañcavarṣasya kālajñānaṃ pracakṣate // 32<BR>
tṛtīyāṃ navamīṃ caiva paurṇamāsīm athāsite /<BR>
ṣaṣṭhīṃ ca viṣuvān prokto dvādaśīṃ ca samaṃ bhavet // 33<BR>
caturdaśīm upavasathas tathā bhaved yathodito dinam upaiti candramāḥ /<BR>
māghaśuklāhniko yuṅkte śraviṣṭhāyāṃ ca vārṣikīm // 34<BR>
yathā śikhā mayūrāṇāṃ nāgānāṃ maṇayo yathā /<BR>
tadvad vedāṅgaśāstrāṇāṃ jyotiṣaṃ mūrdhani sthitam // 35<BR>
<BR>
<BR>
<BR>
</font></body></html>